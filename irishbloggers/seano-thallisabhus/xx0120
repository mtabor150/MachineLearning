||120||
Tá alt gur fiú a léamh ag Gabriel Rosenstock in Irish Times an lae inniu (6/22/11).  É ag gearán gur namhaid do gach teanga eile é an Béarla.  Seo aige sampla den dochair a dhéanann an Béarla don Ghearmáinis.
  
“Ich musste den Computer rebooten, weil die Software gecrasht ist.” (B’éigean dom an ríomhaire a athbhútáil toisc gur thuairteáil na bogearraí.) 
 
Ní raibh riamh thar caoga focal Gearmáinise agam, ach tá greim níos daingne agam ar an bhFraincis agus tá roinnt mhaith den ‘Frainclis’ cloiste agam agus muid ar an mór roinn.  Ar a shon san is uile, nílim ar aon intinn le Gabriel.  Im thuairimse, is ceann de bhuanna móra an Bhéarla go bhfuil ar a chumas focail ó theangacha eile a shú isteach agus an teanga a shaibhriú dá bharr.  Leagfainn an locht faoin sampla thuas ar lucht na Gearmáinise, ní ar an mBéarla.


