||118||
Bhí tréimhse fionnuar oíche againn ar feadh seachtaine, rud a chuidigh le haibiú na bpiseanna.  Inné, áfach, chuir mé deireadh leo agus ghlan mé an cheapach toisc nach raibh na faighneoga ag at a thuilleadh.  (Cuimhin liom agus mé ag obair ar channú piseanna i Sasana nach mbíodh rath ar an séasúr ach amháin nuair a bhíodh aimsir fionnuar thirim ann.)  Só, cad ba thoradh don bharr céanna?   Ceapach de 32 troigh cearnach agus gan ach punt amháin de phiseanna agam.  Piseanna scilligthe atá i gceist agam, iad tar éis a mbaint as na faighneoga.  Agus cá fhad?  100 lá.  Agus duine ag iarraidh cinneadh a dhéanamh an fiú an rud seo nó an rud siúd, is fiú nithe a thomhas.  I gcás na bpiseanna ní fiú an toradh an saothar.  Leitís, cairéid agus biatais a bheidh san cheapach sin as seo amach.


