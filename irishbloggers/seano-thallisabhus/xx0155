||155||

Daoibhse nach ndearna múirín riamh, seo míniú gairid ar a bhfuil i gceist.  Sa phictiúr feiceann sibh dhá chró.  Na bíomaí adhmaid, táid 8 dtroigh ar fhad.  An cró chun tosaigh is i mbliana a líonadh é agus sé atá ann ná duilleoga ó fhómhar na bliana seo caite agus scotháin féir a gearradh i mbliana.  Sa chúlra tá a bhfuil fágtha de dhuilleoga na bliana seo caite.  Is mar cheapaire a líontar an cró: sraith féir, sraith duilleoga, sraith féir……..  Bíonn a dhá oiread duilleoga is a bhíonn féar agus caitear a bhfuil sa chró a choimeád tais: báisteach nó uisce ón osán.  Tá a tharlaíonn dá bhfuil sa chró thar a bheith casta, ach is féidir seo a rá go siúráilte:  mura ngintear teas, ní bhfaighidh tú múirín.  Líonadh an cró ar dheis an fómhar seo caite agus tá crapadh de 75% ar thoirt a raibh ann.   An t-earrach seo chugainn, tráth nach mbeidh an múirín sa dara cró reoite a thuilleadh, bainfear an múirín as agus cuirfear i gceapacha é.  Thart ar leatonna beagán tais a bheidh ann.


