||42||
  
Is mar seo a deir An Tiarna
Cluineadh guth i Ráma
Caoineadh agus gol géar
Is í Ráchael I ag caoineadh a clainne
Mar nach bhfuil siad ann
(Irimia, 31, 15)A fhios agaibh, ar ndóigh, faoin slad a rinneadh in Newtown, baile beag in Connecticut; scór leanaí agus seisear ban.  An Stát faoi bhrón.  Aréir i gceann dár nEaglaisí Caitliceacha, an eaglais a bhfreastalaím féin uirthi, tháinig maithe móra agus muintir an bhaile le chéile i gcuimhne na n-íospartach.  Bhí ó Anabhaistigh go Úinitéirigh ann, ag guí, ag canadh agus ag caoineadh. Deora go fras, strainséirí ag breith barróige ar a chéile, ag síneadh ciarsúirí, ag iarraidh coimeád leis na hiomainn in ainneoin na snaganna agus na tochtaíola.  


