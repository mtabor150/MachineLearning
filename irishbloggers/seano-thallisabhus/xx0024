||24||
Ar na tomhais a bhíonn ar an ngarraíodóir sna bólaí seo a bhfuil crainn thorthaí aige a dhéanamh, tá cathain ar chóir na beacha láibe a mhúscailt ó chodladh an gheimhridh.  Cuimhin libh na beacha céanna?  Iad san a dhéanann pailniú ar chuile short bláth, ar bhláthanna úll, piorra agus silín ach go háirithe agus a dhéanann nead i dtollán beag a iann siad le láib?  I mbliana, agus aimsir an earraigh aisteach ar fad, chinn mé, seachtain ó shin, ar na tithe beach a aistriú ón gcuisneoir san íoslach agus iad a chrochadh ar fud an ghairdín.  

  Ceithre theach a bhí ullmhaithe agam anuraidh agus seo an ceann is gnóthaí faoi láthair agus é i ngar do chrann piorra Áisigh.  Tá mé ag ceapadh go bhfuil ar a laghad dhá chineál beach láibe ag saothrú dom sa teach seo; Osmia lignariaagus Osmia ribifloris.   Más suim leat na beacha seo, tá cur síos gearr orthu ag Wikipedia faoi teideal Mason bee.    


