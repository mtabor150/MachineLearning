||102||
Seans maith ann nár rith an cheist sin leat riamh.  Agus níor rith sí liomsa go dtí le déanaí.  Fanaigí liom, mar sin, a chairde, mar measaim gur suimiúil an scéal atá agam daoibh.  (An focal sin ‘cuiteog’, ionann é agus ‘péist talún’).
  
Toisc a shuaraí is atá an ithir in ár ngabháltas, ba ar cheapacha ardaithe a dhírigh muid agus muid ag dul ag fás bláthanna, torthaí agus glasraí.  Thóg mise na ceapacha as bíomaí adhmaid agus líon iad le múirín a rinneadh as duilleoga an fhómhair agus scothanna féir na faiche.

Bhí go maith agus ní raibh go holc ach bhí fadhb amháin leis na ceapacha ardaithe: méithe na hithreach iontu a mheall fréamhacha crann chun tochailt faoi na bíomaí isteach sna ceapacha agus mar is eol daoibh, tá muid teanntaithe le crainn.  Well, d’fhulaing muid na fréamhacha céanna, ní hamháin sna ceapacha, ach san dá chró múirín freisin agus bí ag caint faoi thranglam sa chás sin.  

Ansin, dhá bhliain ó shin thóg mé ceapach nua agus faibric talún feadh an urláir agus faoi bhun na mbíomaí.  An faibric sin, ligeann sí gáis agus uisce tríthi, ach coscán sí chuile rud eile.  Rinne mé an rud céanna bliain ó shin.  Bhí buaite agam ar na fréamhacha, nach raibh?  Gan aon agó, bhí.  
Ach ní mar a shí…………………


