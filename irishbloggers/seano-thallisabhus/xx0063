||63||
Ar ndóigh, bíonn tuarascáil bhliantúil eagraíocht ar bith rud beag (nó rud mór) féinmholtach, ach is fiú súil a chaitheamh ar thuarascáil an IDA don bhliain 2011.  Táid ann a deir gurb é an ráta cáin chorparáideach amháin is cúis leis an FDI (foreign direct investment), ach tá a fhios ag madraí an bhaile nach é sin amháin atá i gceist agus comhlacht ag cinneadh ar infheistíocht a dhéanamh in Éirinn.  Bhí mé féin páirteach mar chomhairleoir do chomhlacht cógaseolaíochta Meiriceánach agus iad ag déanamh ‘due diligence’ féachaint arbh fhiú an tsaotharlann a bhí acu in Éirinn a fhorbairt.  Bí cinnte nárbh é an ráta cánach an cloch ba mhó ar an bpaidrín acu: fáil ar dhaoine a mbeadh a scileanna cuí acu, b’in an cheist ba mhó a bhí le freagairt againn.  Agus d’fhreagair, agus cruthaíodh 200 post dá bharr.  Anois, a chairde, caith súil ar an tuarascáil, as Gaeilge. 




