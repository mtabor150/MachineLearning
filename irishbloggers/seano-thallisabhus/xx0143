||143||

In Éirinn ceaptar gurb é an chéad lá de Feabhra tosach an earraigh.  Is léir nach mar sin atá an scéal abhus sna Stáit Aontaithe.  Ón Nollaig i leith tá cúig throigh sneachta tite agus gan coscairt ar bith againn ar an sneachta céanna.  Tar éis an stoirm is déanaí, arsa fear an chéachta liom “Cá gcuirfidh mé an sneachta treafa?” agus go deimhin b’fhíor dó, mar tá múr sneachta tógtha aige ar thaobh an chabhsa, múr atá 8 dtroigh ar airde faoi láthair agus gan ar chumas an chéachta dul níos airde.  “Áit ar bith a bhfuil teacht agat uirthi,” a deirimse leis.
  
Anocht beidh suas le troigh eile againn agus tá mo chéile foighneach ag bagairt orm éalú go hóstán go mbeidh na cromchinn faoi bhláth agus ní tógtha uirthi é. 
 
Ar dheis sa phictiúr feicfidh sibh luascshuíochán.  Féach go bhfuil an sneachta ar aon leibhéal leis an suíochán féin.  Seans nach mbeidh an suíochán le feiceáil ar maidin.


