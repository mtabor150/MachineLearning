||105||


Tráth dá raibh, b’ionadh le Dennis go raibh a fhios agam go dtí an punt is giorra cá mhéad súnna craoibhe a bhí bainte agam an bhliain sin.  Ach sin is nádúr dom; tomhais, meáigh agus comhair.  Ar ndóigh, is féidir dul thar fóir lena leithéid, ach ó uair go chéile, nochtar iontas beag duit.  

I mbliana bhain mé 80 punt prátaí as an dá cheapach bheaga ardaithe ina raibh siad ag fás.  Iad breá mar phrátaí, mar a fheiceann sibh sa phictiúr.  Agus mé ag fáiltiú rompu, rith ceist liom.  Ar mhaith mar bharr é?  Conas ar sheas sé i gcomparáid leis an bhfeirmeoireacht phroifisiúnta?  Ní túisce ceist ná meáigh, tomhais agus ríomh.

80 punt/64 troigh chearnach = 27.3 tonna/acra.
Gnátairgeacht prátaí in Idaho:  19.5 tonna/acra.  (tonna Meiriceánach: 2000 punt = tonna)

Ar ndóigh, ba mhéithe m’ithir ná a n-ithir siadsan, doimhne 2.5 troigh d’ithir mhéith dhubh agus mar a dúirt mé i gcás turgnamh eile, is do-dhéanta tátal a bhaint as turgnamh le N=1.


