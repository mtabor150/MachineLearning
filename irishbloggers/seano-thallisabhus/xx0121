||121||
Agus mé im fochéimí chaithinn an samhradh i Sasana i mbun oibre nach raibh na micléinn Shasanacha sásta a dhéanamh.  Go hiondúil ba i mhonarcha bia a bhínn, ag cannú piseanna nó súnna talún.  B’fhéidir gur de bharr an taithí sin a bhfuil dúil agam sna piseanna agus mé ag iarraidh barr a bhaint astu beagnach gach bliain.  Déanta na fírinne, áfach, ní oireann an aeráid seo do phiseanna; ró-the ró-luath sa bhliain.  I mbliana bainfidh mé barr beag díobh, ach seo an bhliain deiridh dom iad a chur.  
“Cad tá scríofa agat?”, arsan Cosantóir.  An t-aistriúchán faighte aici, lig sí scig aisti.  “Sin a deir tú chuile bhliain,” ar sí.  Fíor di.  
Rud éigin faoi sheanmhadra agus cleasanna nua?


