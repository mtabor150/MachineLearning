||130||
Cathal, an mac is aosta linn, tá sé fillte anois ón obair tarrthála a bhí ar siúl ag Cabhlach Mheiriceá sa tSeapáin.  Is oifigeach sa chabhlach é agus go dtí le fíordhéanaí bhí sé lonnaithe in Okinawa, ach é anois in Sasebo ar Honshu.  Muid ag caint leis inné agus d’inis sé dúinn faoi ghnéithe den tragóid a chuir as dó go mór. 
 
Sráidbhaile de 1000 duine suite leathmhíle ón bhfarraige i ngleann cúng.  Bhí airde 10 méadar sa tsunami ar shroicheadh an chósta agus béal an ghleanna dó.  Ach an gleann cúng, theanntaigh sé an t-uisce sa chaoi go raibh airde 30 méadar ann ar shroicheadh an bhaile dó.  Níor tháinig slán go fiú duine amháin dá raibh sa sráidbhaile an lá sin.  Sea, an t-iomlán caillte.


