||206||
Agus mé ag cur críoch le néatú an ghairdín, á chur i staid gheimhridh, mar a déarfá, chaith mé súil ar an mbeachtheach ar bhalla an gharáiste agus baineadh stangadh asam mar bhí chuile tollán/poll/ lota.  Bhí gach pluga láibe briste agus b’amhlaidh freisin do na plugaí féir.  Cé a rinne?  B’in an cheist.  Níl ann ach buille faoi thuairim, ach measaimid beirt gur ceann de na cnagairí beaga an coirpeach.  Tá ceithre shaghas cnagaire a thaithíonn ár ngairdín agus an choill bheag atá ag dul leis agus feictear iad ag druileáil i gcoirt na gcrann ag lorg feithidí.  Is dócha gur bhraith an cladhaire go raibh rud éigin beo sna tolláin agus chuaigh á lorg.  Muid ag lorg fuascailt ar an bhfadhb seo faoi láthair.


