||200||
Agus an aimsir ag dul i ngéire, bhí focla an amhráin ag síor-rith trí mo cheann.  Le lá nó dhó anuas bí cinnte go bhfuil muid tréigthe ag an teas.  Aréir thosaigh an sneachta ag titim, calóga bídeacha mear-reoite neamhghreamacha.  Roimh déanamh ar an leaba dom, las mé na soilsí seachtracha agus chaith mé tamall ag breathnú orthu, gloine fíona lem ais.  Nós é seo a mhúin mo chairde Seapánacha dom.  ‘Yuki mi zake’ a thugtar air agus an chiall atá leis ná ‘Sneachta Feic Sake’, sake a ól agus tú ag breathnú ar an sneachta ag titim.  Bhí gaoth measartha láidir ann aréir agus na calóga ag rince mar a bheidís in ballet mire.  Iontach álainn mar radharc.  Ar m’éirí dom ar maidin, bhí ocht n-orlaí íonbhán ar an talamh agus a bhuí do chomharsa linn, bhí an cabhsa treafa aige cheana féin.


