||113||
Agus mé ag caitheamh súil ar alt san Irish Times le déanaí, tháinig mé ar chur síos aineolach easnamhach ar an taighde atá déanta ag lear mór saotharlanna ar ghéineacha an phráta.  Tharla go raibh saotharlann le TEAGASC bainteach leis an taighde, ach féach ar a raibh mar cheannlíne ag an Times:

Teagasc helps map DNA of humble spud

Tabhair faoi deara gur ‘humble spud’ a thugtar ar cheann de na barra is tábhachtaí ar domhan.  Ar chuala tú éinne, an Irish Times, an NOTW fiú, ag tabhairt ‘humble wheat’ ar chruithneacht, nó ar eorna, nó coirce, nó seagal, nó go fiú ar rís nó ar an ngrán buí?  Beag an seans, ach toisc an bhaint i smaointe cineál áirithe duine idir an práta agus Na Paddies, ní haon ionadh go mbeadh ‘the humble spud’ ag roinnt de na nuachtáin Shasanacha, agus dá bharr sin, mo léan, ag an Irish Times.  

Trua sin, mar tá na cineálacha prátaí a fhástar go forleathan thar a bheith ionphóraithe agus dá bharr sin arís, soghabhálach do lear mór galair.  Tá thart ar 1,500 cineál práta ar fáil i Meiriceá Theas.  Is oidhreacht na mbundúchasach iad, barr a d’fhorbair siad leis na mílte bliain agus saibhreas dothomhaiste feirmeoireachta ceilte iontu.  Humble?  Uasal, a mhic, UASAL, a deirimse.


