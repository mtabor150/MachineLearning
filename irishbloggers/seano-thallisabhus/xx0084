||84||
Tar éis naoi mí ar dhroim na mara, d’éirigh leis an mac is óige linn seal trí lá a chaitheamh linn agus é ar a shlí go comhdháil míochaine i Las Vegas.  Pé ar bith faoin láthair sin, ba mhór an chabhair é don seanleaid seo agus trinse á thochailt aige.  Ach sin scéal don tsraith ‘Nótaí Ón nGairdín’. 

Beidh an leaid céanna agus déanamh ar Bhunáit Chabhlaigh san Eoraip i gceann mí nó dhó agus An Cosantóir ag pleanáil cheana féin ar ghabháil trasna ‘chun na garleanaí a fheiceáil’.  Ar ndóigh, beidh teangaire de dhíth uirthi feadh an ama.  Dála an scéil, gabhann an bhean chéanna buíochas le Dennis as ucht a haire a dhíriú ar Google an lae inniu. 

Beannacht Phádraig oraibh, cuma cén troigh lena gciceann tú nó mura gciceann tú le ceachtar díobh.


