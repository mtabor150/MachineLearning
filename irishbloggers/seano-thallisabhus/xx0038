||38||
 N’fheadar an bhfuil éinne agaibh aosta go leor le go mbeadh cuimhneamh agaibh ar na línte ionad Radar a shín trasna Ceanada i rith an Chogaidh Fhuair?  Seo pictiúr de chuid de na hionaid sin.  Chuir rud a chonaic mé inniu na línte sin i gcuimhne dom.  Bhíos ag amharc amach fuinneog na cistine agus mé ag ullmhú béile nuair a scuaird scata éan soir i dtreo na deice.  Tar éis thart ar 3 shoicind eile scuaird an dara scata agus thugas faoi deara go raibh na hiorraí greamaithe gan chorraí le stoic na gcrann.  I gceann dhá shoicind eile chonaic seabhac ag landáil ar chrann sa choill.  Níor fhan sé ansin ach ar feadh leathnóiméid.  Ní foláir go raibh córas cian-rabhaidh ag na héin, ach níor chuala mise faic.  Ó uair go chéile feicimid cleití ar an talamh, comhartha nach bhfuil an córas rabhaidh foirfe, ach níl dabht ach go bhfuil se éifeachtach.  


