||213||
Tháinig fear na gcrann ar maidin.  Is den sráidbhaile seo é agus comhlacht beag proifisiúnta aige a bhunaigh eisean is a chéile cúig bhliain déag ó shin.  Muid ag déileáil leis ó bunaíodh an comhlacht.  Shiúlamar triúr an gairdín agus an choill.  An idirbheartaíocht sin a luaigh mé níos luaithe sa bhliain, sé is toradh uirthi go leagfar na crainn i gcúinne oirthuaisceartach an ghairdín, iad siúd atá ag caitheamh scáth ar mo cheapacha agus ar na súnna craoibhe.  Ní leagfar conbhaiscne ar bith.  Bainfear as an gcoill na crainn laga agus an corrcheann atá marbh cheana féin.  Níl in ndán, áfach, do na crainn thorthaí ar aghaidh balla an gharáiste ach bás mall faoi scáth, mar ní bhainfear leis na crainn ar theorainn oirthearach an ghairdín.  Raidhse múirín agam cheana féin chun na ceapacha uilig, idir cheapacha bláthanna agus cheapacha glasraí a líonadh.  Comhréiteach!!


