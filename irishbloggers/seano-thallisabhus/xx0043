||43||
  
Prátaí (Norkotah)                               80 punt
Puimcín (Indiana Choice)                  90 punt
Scuais Gheimhridh (síol gan ainm)   160 punt
Biatas (Detroit)                                  35 punt
Piseanna (Lincoln)                             3 phunt
Gairleog (Iodálach)                            20 punt
Leitís (gearr is athfhás)                      raidhse
Súnna Craoibhe (Heritage)                10 bpunt
Trátaí, dhá short                                  35 punt
Luibheanna triomaithe (marós, tím, dragan, peirsil, basal:  go leor don bhliain) 
Tá a bhfuil fágtha de na prátaí i gciseáin i ndorchadas fionnuar an íoslaigh.  
Na puimcíní agus na scuaiseanna, gearradh ina leath iad, glanadh na síolta astu agus róstadh ar feadh 90 nóiméad iad ag 400º F.  Baineadh an ‘fheoil’ astu, homaiginigh í le cumascóir tumtha agus tar éis ligean don slaod draenáil thar oíche i mála éadach cáise, steirilíodh an t-iomlán i bprócaí i mbrú-bhruthaire.  Anraith den scoth agus pióga blasta déanta as cuid de.
Tá na biatais cócaráilte, slisnithe agus stóráilte i bhfínéagar.
Na piseanna nár itheadh, táid reoite i ziploc agus beidh siad againn Lá Nollag
Bronnadh leath den gairleog i bhfoirm trilseán ar ár gcomharsa béal dorais.  An leath eile, tá sé ar crochadh san íoslach.  Úsáidim í le haghaidh stobhaigh, anlainn agus bruschetti.
Rinneadh subh agus pióga le roinnt de na súnna craoibhe.  An chuid eile, tá sí reoite, ag fanacht lena lá.  
Ní raibh rath ar na trátaí.  Tá thar ar galún anlainn de shaghsanna éagsúla déanta agam, ach ní den scoth ceann ar bith díobh.  
Seachas na giolcacha sú craoibhe, tá achan chrann, tor agus planda ilbhliantúil prúnáilte agam agus múnlaithe (shaped) nuair ba ghá sin ceal spáis.  
An bhliain seo chugainn ní bheidh ach crann amháin eile á chur agam lena bhfuil ann cheana, ach beidh orm uainíocht a chur i bhfeidhm ar phrátaí agus trátaí.  Só, a chairde, sin sin go dtí teacht an earraigh.  Aghaidh dírithe agam anois ar an scríbhneoireacht.


