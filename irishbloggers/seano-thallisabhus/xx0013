||13||
Muidne ar chomhaois, geall le bheith.  Cuimhin liom an croitheadh láimhe agus an bharróg a fuair mé uaidh ag bronnadh duaiseanna Chomórtas Liteartha an Oireachtais tráth ar roinneadh an chéad duais eadrainn; eisean agus duais ar dhuais buaite aige agus seilf de leabhair leis foilsithe cheana féin, agus é ag fáiltiú roimh an ‘blow-in’ seo ón diaspóra a sciob leath na duaise uaidh.  I measc na bhfilí agus na n-údar uile go raibh a anam dílis.  Muid bochtaithe ina éagmais. 


