||81||
Nóta a Trí (4/3/2012).Tháinig deireadh le prátaí na bliana seo caite ar an gcéad lá d’Aibreán.  Níorbh annamh a leithéid fadó agus is as sin, is dócha a tháinig an nath ‘Aibreán an Ocrais’.  Beidh prátaí na bliana seo á gcur i gceann coicíse, ach in a mhalairt de cheapach, ar ndóigh, agus saghas nua á thriall agam, Norkotah a thugtar orthu agus deirtear go mbíonn buannacht mhaith acu.An stoirm ghaoithe úd agus an stoirm sneachta a lean í, rinneadar slad ar chonbhaiscní An Chosantóra sa chaoi gur léir dom gur gá tosú ar ghlún nua den chrann céanna.  Na cinn dhúchasacha, Cornus florida, seachas an saghas ón tSeapáin, Cornus kousa, a bhí uaithi agus an deireadh seachtaine seo caite chuireamar i dtalamh trí cinn nua; dhá cheann bhána agus ceann amháin bándearg.  Ná crainn a roghnaíomar ag plandlann logánta, tá siad in ainm a bheith frithsheasmhach i gcoinne Anthracnose, Discula destructiva, galar fungach atá go forleathan sna bólaí seo le blianta beaga anuas.


