||95||


Is cuimhin liom bheith faoi léigear ag 6 throigh sneachta ar feadh trí lá in Indianapolis agus is cuimhin liom bliain eile sa chathair chéanna ar chaith mé sé uair a chloig in íoslach na saotharlainne le linn sraith tornádónna, ach i mbliana in Connecticut, b’in an bhliain is measa lem linn:
66+ orlach báistí, 103°F, haircín Irene agus luath-shneachta tubaisteach Dheireadh Fómhair.  
Seans go bhfuil an fhírinne ag lucht scaipthe an scanradh go bhfuil an aimsir ag éirí antoisceach; í ag dul de phreab ó fhuacht go teas agus ó thriomacht go tuile.  N’fheadar, ach tá ísliú de 30% déanta againn ag chostas téamh ár dtí trí chumasc de insliú ar na ballaí agus fuinneoga nua.  Is leor nod……….. is dócha?  
Lá fuar calm grianmhar againn anseo inniu agus muid ag bualadh amach ag triail ar fhear na gcrann Nollag.  Ceann maith agus ár lipéad ceangailte de cheana féin.  Coicís chruógach romham amach agus ar an ábhar sin guím Nollaig Shona agus Athbhliain faoi mhaise, faoi shláinte agus faoi rath oraibh uilig.


