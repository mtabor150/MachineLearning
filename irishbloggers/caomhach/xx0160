||160||
Cloistear go bhfuil droch-thuairim ag gach éinne faoi Bush.  Ní shíleann ach timpeall 34% den tír go bhfuil sé ag déanamh jab mhaith.  Ach cad faoin Teach Dála?  Mar atá, tá tuairim níos measa ag gach éinne ina leith.  Dar le pobalbhreith nua, ní shíleann ach timpeall 14% den tír go bhfuil siadsan ag déanamh jab mhaith.

Ní maith le héinne an cogadh, dar ndóigh.  Agus tá mórán daoine ann a chuireann an milleán ar Bush mar gheall air, seachas ar na sceimhlitheoirí.  Sin cuid díobh nach bhfuil sásta leis an uachtarán.  Ach tá daoine eile ann nach bhfuil sásta leis na rudaí eile a dhéanann sé, go háirithe maidir leis an inimirceacht.  Sílim féin go bhfuil sé ag déanamh jab cuibheasach maith (fair), mé féin.  Ach is fuath liom tréas (beagnach) an pháirtí Dhaonlathaigh sa Teach Dála.

Rinne siad geáitse aréir a thaispeánann an dearcadh amaideach atá ann.  D'ainneoin nach raibh seans dá laghad go ndéanfadh sé aon difear, chaith siad an oíche go léir ag gearán faoin gcogadh, agus ag bagairt ar an arm agus ar an uachtarán (agus ar mhuintir na hIaráice).  Ba mhaith leo, de réir dealraimh, bua a thabhairt dár naimhde go léir, agus praiseach a dhéanamh den Iaráic.  Is cuma leo go mbeadh cinedhíothú ann, agus go mbeadh baile nua slán ann do na sceimhlitheoirí go léir.  Is fuath leo Bush, agus sin an rud.  An teachtaireacht don saol atá acu:  tá Meiriceá lag, agus ba mhaith le mórán sa rialtas géilleadh do na sceimhlitheoirí.  Ach is cuma sin.  Is fuath leo Bush.  

Idir an dá linn, fuarthas ceannaire Al Cadhda san Iaráic inniu.  Tá na trúpaí deireanacha ón 'réablach' tagtha i dtír an tseachtain seo, agus an straitéis nua faoi lán seoil.  Dá mbeadh gach éinne ag taobhú leis na laochra san arm atá ann dár gcosaint, thiocfadh an deireadh ní ba thapúla, gan dabht.  Ach tugtar dóchas dár naimhde i gcónaí.  An-jab, Reid, Pelosi, Clinton, Kennedy, Murtha... agus bhur gcairde go léir.


