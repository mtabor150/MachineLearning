||123||
Deir Comhairle Chearta Daonna na NA (mar dhea) gur féidir go bhfuil Iosrael ciontach as coireanna cogaidh i nGása.  Mar is iondúil, is cuma leo cad atá ar siúl i bhfírinne.  Tá na NA níos measa ná gan mhaith, dar liom.  Déanann siad dochar.  Ach cad eile a tharlódh agus tíortha mar Chúba, an Éigipt agus an tSín ag déanamh urraíochta ar rúin mar bhaill den chomhairle ar chearta daonna?  Is seafóideach ar fad ceann a thabhairt dá leithéid ar an ábhar seo.  Ba chóir seasamh ina n-aghaidh go minic (beannacht Dé ar Cheanada - mar ní dhearna na Stáit an rud ceart an uair seo).  Níl tuairim na NA intaofa maidir le hIosrael, le blianta fada.  Agus tugann siad cabhair do na sceimhlitheoirí gach uair a dhéanann siad a leithéid seo.  Sin an t-arm is cumhachtaí atá ag na sceimhlitheoirí - tuairim an domhain.

Agus féach conas a úsáideann siad an t-arm seo: manufacturing disaster
Táim cinnte go bhfuil siad an-bhuíoch den phreas/bhlagchruinne Éireannach, i measc daoine eile...

Ní aontaím le Colin Powell i gcónaí, ach bhí an ceart ar fad aige nuair a dúirt sé an méad seo leanas:
As Secretary of State Colin Powell observed, as long as the Palestinians believe they can win in the court of world opinion, they will have no incentive to pursue peace.
Is iad an bholscaireacht agus na daoine saonta a ghlacann léi a choimeádann an foréigin ar siúl sa MheánOirthear.  Sea, na daoine a bhíonn ag caint is ag ologón faoin síocháin...  Creidann siad siúd a scaipeann an bholscaireacht seo go bhfuil siad an-sofaisticiúil agus níos cliste ná aon daoine eile.  Ach buailtear bob orthu i gcónaí.  Go háirithe maidir leis na Palaistínigh.  Féach a gcuid bréag faoin imshuí, agus i gcoitinne (le cabhair ó na NA, dar ndóigh).

Is cuma leis na frithIosraeligh go mbíonn coireanna cogaidh á ndéanamh ag na Palaistínigh i gcónaí, agus iad ag déanamh sciatha de shibhialtaigh agus ag márú sibhialtach...

Seo sampla eile den saghas seo iompair: 
   

Na líomháintí a chloistear i gcónaí i gcoinne Iosrael, tá roinnt díobh bunaithe ar an gCúirt Idirnáisiúnta* (nach nglacann Iosrael leis), agus le Protocol a hAon, nach nglacann Iosrael leis.  Agus gach uair a luaitear an Protocol sin, tuigim níos fearr cé chomh hamaideach is atá sé.  Níl sé "féaráilte" arm láidir a úsáid in aghaidh daoine gan na hairm chéanna, agus a leithéid sin de chacamas.  Mar a d'fhiafraigh mé de Rónán Mac Aodha Bhuí ar an raidió, an mbeadh sé ní b'fhearr dá mbeadh clocha agus bataí ag na hIosraeligh?  Muise, ba mhaith le daoine áirithe seans a thabhairt do na sceimhlitheoirí, amhail is go mbeadh seilg mhadra rua i gceist.  Ach ní cluiche é seo.

Aontaím leis an mana Béarla seo:  Peace through superior firepower.  Níl meas madra (rua) ag sceimhlitheoirí ar aon rud eile.



* - Gabh mo leiscéal faoi na botúin sa seanalt faon gcúirt.  Ceartóidh mé ar ball é, lcD.


