||66||
Ar an lá seo in 1862, fuair na Meicsicigh bua ar arm na Fraince ag Puebla, arm a raibh níos mó faoi dhó.  Ach cén fáth go raibh arm na Fraince i Meicsiceo?

Níor íoc siad a bhfiacha! Nílim ag rá go mbeidh ionsaí ar an nGréig, ach tá an fhadhb chéanna acusan, agus ag tíortha eile mar an Spáinn agus an Phortaingéil.  An mbeidh an Parthenon ar díol sul i bhfad?  Nuair a thógtar airgead ar iasacht, ní mór é a aisíoc, nó beidh iarmhairtí ann.  Sea, tarlaíonn cogaidh mar gheall ar a leithéid, fiú. Tá geilleagar na hEorpa bunaithe ar an Aontas agus ar aontas an airgeadais, agus mar sin, má tá fadbh ag tír amháin, is leis na tíortha eile go léir í.  Aontas eacnamaíochta gan aontas polaitiúla is cionsiocar leis an bhfadhb seo, le fírinne.  Is cosúil le cuntas bainc de do chuid, a roineann tú le gach ball de chumann, agus daoine gan chiall ag caitheamh an airgid gan srian.  Nó níos measa fós, mar tógann siad airgead ar iasacht agus tuigtear go bhfuil úinéirí an chuntais sin go léir freagrach as na hiasachtaí sin.  Fiú mura ndúradh sin, tá sé intuigthe. Mar sin, íocfaidh gach tír san Aontas Eorpach as droch-iompar na dtíortha atá ag dul faoi.  Agus mar sin, déanfar dochar don gheilleagar go léir. An an amhlaidh go bhfuil na tíortha eile ag cur breis airgid isteach an chuntas bainc céanna sin, gan aon athrú ar iompar na ndaoine gan srian?  Ba chóir dó na Gréigigh a bheith freagrach agus stuama as seo amach - ach ní léir go mbeidh!  Tá an rialtas lag, agus mórán de na saoránaigh diúltach.  Cén réiteach eile a bheadh ann?  Cumhacht a ghlacadh ar an tír?  Iad a dhíbirt ón Aontas?  Ní fheadar, ach is ábhar machnaimh an cheist seo.  Ar a laghad, dúnfar an cuntas bainc seo, déarfainn.  Mura bhfuil sé dúnta cheana féin. Agus cad atá ar siúl sa Ghréig?  Níl siad ag éisteacht le réasún, de réir dealraimh.  Tá siad as smacht ar fad.  Ah, an Sóisialachas abú...  Ar mhiste leat cúpla euro a thabhairt dom ionas go mbeidh mé ábalta mo bhreatach dearg a cheannach?  Cad é sin?  Is miste?  Is gaimbín thú! Ach ní féidir go dtarlóidh a leithéid anseo (ná in Éirinn)...  Níl aon rud le feiscint anseo...


