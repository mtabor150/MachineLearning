||125||
Tá an lucht frithMheiriceánach idir dhá chomhairle le déanaí.  An bhfuil cead acu fós fuath a thabhairt do Mheiriceá, agus Ó Bama ina uachtarán (beagnach)?  I Meiriceá, na daoine ar fuath leo Meiriceá agus an tIarthar i gcoitinne, is iadsan is mó atá trína chéile.  Le bliain anuas, tá siad agus a gcairde ag insint dúinn go mbeidh gach rud i gceart nuair a thágann a slánaitheoir, Barak.  Ach dúirt Barak gur cara d'Iosrael fós Meiriceá, agus tá amhras ar a chairde thar sáile (agus sa bhaile) ó shin i leith.  Nach cuimhin leo gur fuath leo Meiriceá i gcoitinne, seachas George W. Bush amháin?  Tá siad dóchasach go fóill go ndéanfaidh Barak toil na hEorpa nuair a bheidh sé i gcumhacht, agus nílim féin cinnte faoi sin.  Ach ní dóigh liom go mbeidh fiú Barak H. Ó Bama ag tacú le Hamas agus a gcairde.

Seo sampla dá bhfuil le teacht

Agus maraon lena sheasamh le polasaithe seanbhunaithe Mheiriceá, níos measa ná sin, tá Giúdach ag Ó Bama mar chomhairleoir!  Agus is iomaí frithGhiúdach atá ann i measc na bhfrithMheiriceánach.  Muise, nach údar dóchais é in aon chor?

Caveat empor, a lucht na heite clé!  Is Meiriceánach fós é.  Agus tá cead agaibh fós, go dtí an uair go mbeidmid go léir ag canadh an Internationale...

Go sábhála Dia Stáit Aontaithe Mheiriceá.  Agus go n-éirí le hIosrael na sceimhlitheoirí a chosc, is a scriosadh, más gá, ionas go mbeidh síochán ann lá éigin.

(Ach maidir le foireann Uí Bhama agus an tsíocháin, nílimid ró-dhóchasach...féach deireadh an ailt iontaigh seo.)


