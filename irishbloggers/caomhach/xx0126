||126||
Baintear feidhm as an téarma comhréireacht seo i gcónaí agus daoine ag maíomh go bhfuil coireanna cogaidh ar siúl ag Iosrael nó na Stáit nó pé argóint eile.  Agus is léir ón móramh dá leithéid nach dtuigtear an téarma, an coincheap ná an dlí.
Is é brí an téarma seo ná nach bhfuil sé ceart ná cóir níos mó dochair a dhéanamh ná an maith a bheadh mar thoradh air, sin a rá, an dochar a choscann sé.  Sin an tuiscint thraidisiúnta agus an tuiscint dhlithiúil.  Ní bhaineann sé le tit-for-tat ná leis an méad daoine a mharaítear mar chothromaíocht ar na daoine a mharaigh an taobh eile.  Tá daoine ann a cheapann go mba chóir an saghas sin cothromaíochta a chur i bhfeidhm - duine ar bith a mharú i measc na sibhialtach Palaistíneach mar chúiteamh ar bhás Iosraelach a tharla mar gheall ar a gcuid diúracán.  Ní deir siad go díreach sin, dar ndóigh, ach sin deireadh a gcuid 'loighice.'  Ní bheadh aon mhaith ann i gcóras mar sin, dar ndóigh.  

Ba dheacair dom a bhfuil ráite ag Andy McCarthy (as Béarla) ar an ábhar seo a shárú.

Agus seo níos mó le Tigerhawk ar an ábhar seo.

Maidir leis an dlí, ní thuigeann mórán daoine go dtagann roinnt mhór den chaint seo faoin gcomhréireacht as dlí nár ghlac Iosrael ná na Stáit Aontaithe leis.  Sin an 1977 Protocol I to the Geneva Conventions.  Is iomaí uair a chuireann Eorpach i leith Meiriceá nó Iosrael go bhfuilimid ag briseadh dlí éigin a thuigeann siad a bheith ann sa chonradh sin.  Ach níl na Stáit ná Iorael páirteach sa chonradh sin, agus níl feidhm ar bith aige orainne.  Ní bhíonn dlí i bhfeidhm mura nglacann rialtas leis.  Ní féidir leis na hEorpaigh ná le héinne dlí a bhrú ar aon tír eile.  Sin an fáth go mbíonn conarthaí ann!  Cén fáth nár ghlacamar leis an gceann seo?  Is iomaí cúis atá ann, ach is é an ceann is mó ná go mbronann sé stádas dlithiúil ar sceimhlitheoirí.  Seo an rud a dúirt Ronald Reagan, nuair a dhiúltaigh na Stáit é:

 It would give special status to 'wars of national
   liberation' ... and grant combatant status
   to irregular forces even if they do not satisfy
   the traditional requirements to distinguish
   themselves from the civilian population.


Seo alt iontach eile (as Béarla):
Melanie Phillips


