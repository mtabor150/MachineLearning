||96||
An mbeidh an luach céanna ar an mbonn seo agus atá ar an mbonn Nobel le fada? Tá Ó Bama á dhíluacháil, mar tá sé chun é a bhronnadh ar Mary Robinson.  Sea, iar-uachtarán na hÉireann, agus scoth de fhrith-Iosraelach.  Bean na ndea-fhocal, duine an-chosúil le Ó Bama, is dócha.

Sé mhí ó shin, bhí imní ar roinnt Éireannach go raibh Ó Bama chun seasamh le hIosreal mar gach aon uachtarán Meiriceánach eile (bhí sé ar thaobh na liobrálach maidir le gach aon rud eile).  Ná bíodh imní oraibh, a liobrálaigh (a sheasann le gach deachtóir...).  Tá sé ag déanamh a sheacht ndícheall naimhde a dhéanamh de na tíortha a bhíodh ina gcairde ba mhó dúinn.  Thosaigh sé le dímheas ar Shasana.  Bíonn sé ag tabhairt neamhairde do thíortha lár is oirthear na hEorpa.  Agus is léir go bhfuil sé claonta i dtreo na nArabach i gcoinne Iosrael, mo léan. 

Dar lena iompar, is fearr leis deachtóirí an domhain ná seanchairde a thíre.  Agus beidh roinnt Éireannach sásta leis sin, mar is iad na dea-fhocail is tábhachtaí. 

Ach fós féin, bíonn Éireannaigh eile ann a thugann misneach dom.  Is mór an trua go mbíonn Kevin Myers chomh dona maidir le cúrsaí teangan.  Tá sé ceart to leor faoi na daoine san alt seo.


