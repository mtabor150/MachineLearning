||179||
Fuair iar-uachtarán Ford bás inné.  Ar dheis Dé go raibh sé.  An t-aon uachtarán ceaptha a bhí ann riamh ab ea é.  Ball den choimisiún a rinne iniuchadh ar fheallmharú Kennedy ab ea é, freisin (an Warren Commission).  Tá amhras ann fós faoin gcoimisiún sin, agus a bhfuair siad.  Thug sé maithiúnas agus pardún do Nixon, a cheap é mar leas-uachtarán tar éis imeacht Spiro Agnew, agus a d'éirigh as a phost ina dhiaidh sin.  Ní raibh gach éinne sásta leis sin ach oiread.  Ní raibh Ford go dona mar uachtarán.  Ach ní raibh an tír sásta uachtarán nár roghnaigh siad féin a bheith ann, is dócha.  Fuaireamar Carter ina dhiaidh.  Bhí taitneamh ní b'fhearr ar Ford mar gheall ar an gcodarsnacht sin.  Agus bhí Ford go breá (ciúin) mar iar-uachatarán - agus an codarsnacht fós ann.

Fuair James Brown bás an tseachtain seo, freisin.  Ní fheadar an fear maith a bhí ann, ach rinne sé ceol breá, agus thug sé misneach dá chine, agus rudaí an-mhaithe sin.  Go ndéana Dia trócaire ar a anam.

Fuair máithreacha agus aithreacha daoine eile bás an tseachtain seo.  Dúluachair an gheimhridh atá ann, b'fhéidir?  Mo chomhbhrón le Conn Ó Muineacháin agus le Deirdre Ní Fhaoláin, a chail a máithreacha.  Ar dheis Dé go raibh siad.


