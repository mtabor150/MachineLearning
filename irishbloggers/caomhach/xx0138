||138||
Ar dheis Dé go raibh sé.  Fuair sé bás aréir aige baile, ag obair.  Is mór a chailliúint.  Fathach fir ab ea é, agus ní bheidh a leithéid arís ann.  Bhunaigh WFB an t-irisleabhar National Review in 1955, atá ann agus láidir go leor fós.  Bhíodh clár teilifíse aige idir 1966 agus 1999 dar teidil Firing Line.  Bhí gach polaiteoir agus gach duine intleachtúil a linne ar a chlár sin.  Fear eirimiúil cliste gealgháireach, colúnaí, údar, agus i bhfad ní ba mhó ab ea é.  Tugtar athair na gluaiseachta coimeáidigh i Meiriceá air go minic.  

Cruthaigh WFB íomhá nua don choimeáideach i Meiriceá.  Cheaptaí nach mbíonn daoine coimeáideacha éirimiúil agus nach mbíonn dea-ghiúmar orthu.  Ach sháraigh WFB an tuiscint sin (i measc daoine macánta).  Bhí sé ina réalta ar an teilifís agus sna nuachtáin.  Rinne sé iarracht chun bheith ina mhéara ar Nua-Eabhrac uair amháin, cé nach raibh seans aige.  Ach scaip sé an tuiscint choimeáideach ar chúrsaí an tsaoil, thug sé roinnt mhór don phlé agus don tuiscint pholaitiúil i Meiriceá (agus thar sáile, leis).  Dúirt an t-uachtarán Ronald Reagan go raibh sé buíoch de National Review as an méad a d'fhoglaim sé uaithi.

Is deacair a rá i gcúpla focal cé chomh tábhachtach agus a bhí sé.  

Guím síocháin síoraí ar a anam uasal.

Ráiteas ó National Review


