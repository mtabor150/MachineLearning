||174||
Nuair a léim scéal nuachta, bím ag tnúth le nuacht.  Bím ag súil le heolas faoin scéal, seachas tuairim duine.  Fadó, gach Lá, bhíodh bolscaireacht frith-Mheiriceánach (frith-Bush) ann.  Ach le tamall, agus mé ag féachaint ar Lá, níl an méid céanna ann.  Tá feabhas ar Lá le fada.  Ach inniu (5 Feabhra 2007), tá iarsma den sean-Lá ann.

Tá scéal ‘nuachta’ ann a thugann tuairimí ollaimh (Hossein Askari) as an Iaráin atá ina chónaí sna Stáit anois, agus bíonn sé ag scríobh go bhfuil gach ceart ag an Iaráin chun airm núicléacha a dhéanamh, agus a dtoil a dhéanamh sa Mheánoirthear.  Nach bhfuil Meiriceá ag bagairt orthu?  Nach bhfuil gach fadhb sa limistéir sin mar gheall ar Mheiriceá?  Nach raibh Meiriceá ciontach as an gcogadh leis an Iaráic, a lean deich mbliana?  Bhuel, ní léir ón alt go mbíonn an duine seo, atá i gcoinne smachtbhannaí ar an Iaráin, agus i gcoinne cosc nó srian ar bith orthu, de réir dealraimh, ní léir an méid a bhíonn sé ag scríobh ar an ábhar seo ón alt.  I bhfírinne, ní thugtar mórán eolais dúinn faoin duine seo.  Ach is léir go dtaitníonn a thuairim le Eoghan Ó Néill, an té a scríobh.  Mar níl aon tuairim eile ann.  Teidil an ailt? Míthuiscint Mheiriceá faoi cheist na hIaráine.  

An bhfuil fáthanna ann a mhíníonn dearcadh Mheiriceá?  Ní bheadh a fhios ag éinne a léifeadh an t-alt seo.  Bíonn Meiriceá (Bush go háirithe) mícheart, tá a fhios ag gach éinne sin.  Sin an dearcadh taobh thiar den alt agus den sean-mheoin seo.  Aineolas an rud a chothaítear le ‘nuacht’ mar seo.
Tugtar le fios san alt seo go bhfuil nuachtáin Mheiriceá ag cabhrú le Bush chun leithscéal a chumadh maidir le hionsaí a dhéanamh ar an Iaráin.  Cacamas amach is amach sin.  Scríobh mé anseo cheana faoi na meáin i Meiriceá, agus an dóigh nach dtuigeann na hÉireannaigh cúrsaí nuachta anseo.  Agus is nuacht ó phríomhnuachtán na hÉireann as Gaeilge é seo?  Is mór an trua sin.

Mar atá, tá fianaise go leor ann go mbíonn an Iaráin ag tacú leis na sceimhlitheoirí san Iaráic, go mbíonn siad ag úsáid buamaí a dhéantar san Iaráin, srl.  Is léir go bhfuil droch-thionchar ag an Iaráin ar na tíortha máguaird, mar an Liobáin agus an Phalaistín, agus go mbíonn siad ag tacú leis an sceimhlitheoireacht.  Is léir go mbíonn siad ag rá go scriosfaidh siad Iosrael (agus nár tharla an t-uileloscadh).  Ach is Cuma le Ó Néill sin.  Is dócha nach raibh spás go leor sa nuachtán chun na scéalta sin a insint.

Maidir leis an nGaeilge de, seo an chéad abairt:  “Cén tír a rinne an Iaráin a ionradh?”  Cad is brí de?
Níos déanaí:  “Cad faoi cumhacht núicléach?” [SIC]
Is dócha go raibh an iomarca de ríméad ar Ó Néill go bhfuair sé duine a thacaíonn leis an Iaráin sna Stáit nár bhac sé an iomarca lena cheird.

Caighdeán níos airde, le bhur dtoil, a Lá Nua.


