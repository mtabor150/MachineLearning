||213||
Roghnaigh na hArabaigh Phalaistíneacha Hamas seachas lucht Arafat sa toghchán is déanaí.  Chuir duine 'Arafatastáin' ar an áit sin, ach anois, agus lámh láidir na hIaráine in uachtar ann, níl sé chomh oiriúnach agus a bhíodh.  Is mór an trua nach raibh ach rogha idir sceimhlitheoirí ann.  Ní leor toghcháin chun daonlathas a dhéanamh.  Ní mór go bhfuil rialú an dlí ann, meas ar an mionlach, cead cainte is cead aighnis, srl.  Níl na rudaí seo ar fáil san áit siúd.

Is cinnte nach bhfuil suim acu i síocháin le hIosrael.  Bhíodh cur i gcéill ann roimhe seo, agus dóchas mar sin.  Deir daoine áirithe anois gur féidir go séanfaidh Hamas an foréigean anois.  Deir na daoine dóchúla seo gur féidir go mbeidh tionchar an ghnáthdhuine orthu, agus go gcaithfidh siad an sceimhlitheoiríocht uathu.

Nílimse chomh dóchasach sin.

Agus aon uair a dhéanann Hamas ionsaí ar dhaoine anois, tá rialtas (ar éigin) taobh thiar de, agus sin cúis chogaidh.

Ach cad a bheadh ann dá mbeadh an bua ag Fatah?  Beagnach an rud céanna.  Bhí siadsan ag tabhairt airgid do theaghlaigh na sceimhlitheoirí féinmharaithe cheana féin.

Is trua liom na daoine bocht siúd.  Níl mórán dóchas ann dóibh.  Ach bíonn a gcairde á spreagadh go fóill na rudaí céanna a dhéanamh, gan athrú, gan feabhas.  Is trua liom iad.


