||106||
Bó Bheag
(i gcló mór)

Bíonn saol seo an idirlín trína chéile, gan amhras. Maidir le hinscne, tuiseal agus cúrsaí polaitiúla, go háirithe.

Cúpla sampla:


 * Plean eacnamaíochta Obama - nó Plean eacnamaíochta UíBhama? Bhuel, is cuma sin, mar níl a leithéid ann, le fírinne. 
 * Arlen Specter (D) nó (R) nó (b) nó (f)?  Nó (n)?  (n)eodrach, is dócha, mar níl tábhacht ar bith aige, agus ní bheidh sé fós ina sheanadóir le fada (lcD).
 * Fianna Fáil, nó Fianna Faighte?
 * Cladaigh Chonamara nó Cleasaí Caimiléireachta? Och, ní bhaineann sin le hábhar... Ach bheadh a fhios ag an nGaeilgeoir Mór, gan dabht.
 * Clár plé beo nó clár plé B(h)eo!? Ní hionann an dá rud, cinnte. 
 * Dúnta Guantanamo nó Guantanamo dúnta?    Níl dúnadh na ceiste sin ann fós...
 * Vóta an phobail nó vóta na bpobal?  Déanaigí bhur rogha (nó nach ndearn sibh sin cheana?).
 * Beannacht na Náisiún Aontaithe nó beannacht an náisiúin aontaithe?  Ní dóigh liom go mbeidh ceachtar acu ann go ceann i bhfad...cé go mbeadh an dá rud ceart.

Ní nach ionadh go mbíonn dallamullóg ar dhaoine.  Ní gá gur ionann sin agus go bhfuil siad dallaigeanta, cinnte, ach go háirithe.  Cé go dtarlaíonn...

Ó bhó go deo!  (Ba!)


