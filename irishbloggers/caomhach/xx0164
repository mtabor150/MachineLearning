||164||
Táthar ag súil go mbeidh feabhas ar an gcaidreamh idir na Stáit agus an Fhrainc, mar gheall ar a n-uachtarán nua.  Ach chuir sé imní an domhain orainn le déanaí, nuair a tuairiscíodh go raibh sé chun an frith-Mheiriceánach radacach Hubert Védrine a dhéanamh ina rúnaí gnóthaí eachtracha.  Ach mar atá, tá sé chun an post sin a thabhairt do dhuine i bhfad níos fearr,  Bernard Kouchner.  Sea, is sóisialaí eisean fós, ach déanann sé rudaí maithe, agus d'fhoghlaim sé ó linn a óige, agus is duine ciallmhar é, de réir dealraimh.  Bíonn sé ag obair i gcónaí ar son cearta daonna.  Bunaitheoir do Médecins Sans Frontières, agus ansin Médecins du Monde, ab ea é.  Thacaigh sé leis an gcogadh san Iaráic, fiú.

Tá Sarkozy ag iaraidh poist a thabhairt do na sóisialaithe agus chun a bheith cairdiúil leo, agus meas a thabhairt dóibh.  Tá siadsan ag eagrú círéibeacha, agus tá Royal á spreagadh chun diúltú aon phost faoin uachtarán seo.  Cuireann sin na hiarrachtaí a dhéanann George W. Bush, agus a rinne a athair, chun obair leis an bpáirtí Daonlathach.  Chuir siadsan a méar ina shúil nuair a thairig siad a lámh dóibh, freisin.  

Ach tús maith, leath na hoibre, agus is féidir fós go bhfuil dóchas ann don Fhrainc.  Ach an bhfuil Sarkozy in am chun an tír a shábháil?  Agus an ndéanfaidh sé rudaí amaideacha chun cairdeas a chothú leis an eite chlé (mar na Bushes)?  Is maith an scéalaí an aimsir.


