||116||
Gach rud a dúirt a naimhde faoi George Walker Bush, an chuid is mó de nach raibh fíor, is féidir an méad sin a rá le fírinne faoi Barack Hussein Obama.  Seo liosta:

•  “Tá sé sotalach.”  Muise, ní fhaca mé riamh aon duine chomh lán le féinghrá ná BHO.  Síleann sé go bhfuil sé in ann airgead as cuimse a chaitheamh AGUS gach fadhb eile, mar fhiacha na tire, a réiteach ag an am céanna, gan cabhair ar bith ó éinne nach n-aontaíonn leis.

•  “Níl fios a ghnó aige.”  Bhí Bush ina fhear gnó agus ina ghobharnóir sula raibh sé ina uachtarán.  Níl aon chúlra mar sin ag an bhfear seo ach bheith ina pholaiteoir.  Tá sé caillte. 

•  “Tá sé ina bhuachall bó ag déanamh a rogha ruda.”  Rinne Bush iarrachtaí chun obair leis an bpáirtí eile ó am go chéile.  Níl suim dá laghad ag BHO ina leithéid, pé rud a deir sé.  “I won” deir sé, agus sin a bhfuil.  

•  “Ní meas ag éinne thar sáile air.”  Is náireach é iompar lucht BHO maidir le cúrsaí idirnáisiúnta.  Botún i ndiaidh botúin á ndéanamh acu, ag cur oilc ar Shasana, ag tabhairt bronntais náirigh don Rúis, srl.  

•  “Tá sé chun cogadh a fhearradh gan chúis gan chiall.”  Maslaí don Phacastáin, bagairtí orthu, agus cogadh níos mó san Afganastáin.  Cén plean atá aige chun éirí as sin?  Agus caitheann a bheidh na trúpaí ag teacht abhaile ón Iaráic?  Ón Eoraip?

•  “Céasadh agus seachadadh urghnách agus Guantanamo…”  In ainneoin gach a ndeir sé, tá na polasaithe céanna aige agus a bhí ag Bush.  Ach amháin, ní thabharfar ‘war on terror’ ar an gcogadh seo.  Athrú!  Dóchas!  

•  “Caitheann an rialtas an iomarca faoina stiúir!”  Bhuel, dúirt a pháirtí féin sin.  Ní raibh Bush ach mar pháiste neamhurchóideach i gcomparáid leis an bpraiseach atá BHO le déanamh, fiacha ar bhfiacha leis na cianta!

•  “Is dlúthchara na bhfir ghnó saibhre é.”  Nuair nach mbíonn BHO ag glacadh seilbhe ar chomhlachtaí príomháideacha, bíonn sé ag fáil airgid óna n-úinéirí.  

•  “Is amadán é.”  Ar chuala éinne BHO ag caint gan teleprompter?  

•  “Ní féidir leis caint.”  Bhuel, tá teanga óir ag BHO, cinnte, ach ní bhíonn aon chiall sna focail ghalánta.  Agus minic go leor, tá a chuid fadhbanna féin aige ag caint.  

•  “Bíonn sé ag iarraidh eagla a chur ar gach éinne chun a chlár oibre a chur chun cinn.”  Beidh tubaiste ollmhór ann mura ndéantar gach rud ab áil le BHO! 
 
•  “Tá sé chun dialathas a dhéanamh de na SAM.”  Deirtear gur Críostaí é BHO.  Ach níos minice, ceaptar gur dia é féin!  

•  "Bíonn sé ag brú a chuid moráltachta orainn!"  Nach maith leat an ginmhilleadh?

•  “Ba mhaith leis easaontóirí a chur ina dtost agus faoi smacht.”   B’fhearr le BHO Rush Limbaugh a throid ná a phost a dhéanamh i gceart.  

•   “Is faisistí é.”   Ón eite chlé riamh a thagann an faisisticeas.  

(srl.)


