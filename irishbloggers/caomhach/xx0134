||134||
Mar a bhíonn George Bush ina dhiabhal dar le mórán, is léir go bhfuil Barack Ó Bama ina dhia beag acu sin.  Féach.  An mbeidh íomhá de in gach teach in Éirinn mar a bhíodh na cinn den Chinnéideach?  Cheapfá gur Mao éigin atá ann agus an iomad pictiúirí de á gcrochadh is á gcaitheamh in Brooklyn.

Ní dóigh liom go mbeidh daoine chomh sásta leis go deo arís.  Agus a mhalairt faoi GWB - ní bheidh daoine chomh mí-shásta leis go deo arís.  Muise, nach mbeidh faoiseamh an domhain air nuair a théann sé abaile go Crawford.  Post fíor-dheacair is ea é, bheith i d'uachtarán, gan buíochas ó éinne, de ghnáth.  Ní bhfaightear mar chúiteamh ar do dhianshaothar ach gearáin.

An mbeidh mí na meala Uí Bhama thart nuair a thosóidh sé?  An bhfuil éadaí ar bith á gcaitheamh ag an rí?  Síleann an eite chlé gur saghas slánaitheora é.  An díomá atá orainne nár chaith vóta ar a shon, beidh an díomá chéanna ar lucht a thacaíochta ar ball, deirimse.  Sin a rá, ní dóigh liom go mbeidh sé chomh dona agus a cheapamar, ná chomh hiontach agus a cheapann siad siúd.  Ach is maith an scéalaí an aimsear.


