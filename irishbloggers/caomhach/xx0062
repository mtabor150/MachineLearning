||62||
Scríobh mé alt aréir agus rinne mé tagairt don úrscéal 1984 agus focal ó Newspeak.  Bhí mé ag déanamh mo mhachnaimh air  inniu, agus léigh mé píosa ó Wikipedia (thuas) faoi.  Chuir sé leasú na Gaeilge i gcuimhne dom.

Bíonn daoine ann a deir go bhfuil an Ghaeilge ró-chasta, agus go bhfuil gá ann lena leasú.  Údarás iad a cheapann gurb fhéidir leo teanga a athrú le fiat.  Níl aon ghá le séimhiú.  Níl aon ghá leis an tuiseal ginideach.  Agus a leithéid sin.  Bheul, is ionann sin agus Newspeak George Orwell.

Tá gá le caighdeán, agus glacaim leis sin.  Glaicim le hathchóiriú na litrithe agus leis an gcló Rómhánach, mar sin mar a bhfuair mé an teanga.  Ach tuigim iad nach nglacann leo.  Agus ní ghlacfaidh mé le hathruithe bunúsacha a thagann ó údarás gan aon údarás ar a leithéid de theanga bheo.

Saoirse don Ghaeilge!  Saoirse do lucht a labhartha!  Nílimid chomh lag sin go ngéillfimid do Dheartháir Mór na Gaeilge.


