||450||
Dé Luain a tharla sé, más buan mo chuimhne. 
Bhí mé ag léamh ceacht Spáinnise, ag iarraidh ciall a bhaint as. Bhí leathchluas ag éisteacht leis an gcraic ar an raidió, ag iarraidh ciall a bhaint as geáitsíocht Enda. 
A leithéid de raiméis, arsa mé féin liom féin. Ní ar an gceacht Spáinnise a bhí mo smaointe dírithe, ag an am. 
Is ansin, ag an nóiméad smaointeach sin, a chonaic mé é. Scríofa, os mo chomhair, ar leathanach an leabhair, bhí an focal Spáinnise, levantarse. 
Rinne mé dhá fhocal den fhocal amháin sin. I mo chloigeann, an dtuigeann sibh. Agus, an bhfuil a fhios agaibh cén smaoineamh a rith liom ansin?  
‘Éirigh de do thóin!’  
Sea. Gabh mo leithscéal, a léitheoirí. Ní ar an gceacht Spáinnise a bhí mo smaointe dírithe, ag an am. 


