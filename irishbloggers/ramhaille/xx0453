||453||
Más rud go bhfuil suim agaibh sa Eurovision Song Contest, a léitheoirí, nó más rud gur mhaith libh fáil amach cé atá san iomaíocht d’amhrán a chasadh thar ceann na hÉireann, sa chomórtas ar an 14 Bealtaine sa Ghearmáin,  b’fhéidir gur mhaith libh súil a chaitheamh ar an gclár Eurosong 2011 – The Players, clár faisnéise a bheas ar siúl ar an teilifís, RTÉ 1, 7.00 i.n. amárach, Dé Sathairn. áit a bhfaighidh sibh ‘a sneak preview of the five acts in Eurosong 2011’, dar leo. 
Cé nach mbeidh na hamhráin le cloisteáil ina n-iomláine ar an gclár teilifíse sin, beidh siad le cloisteáil ina n-iomláine ar chlár raidió Mooney Déardaoin seo chugainn, 10 Feabhra, ag 3.00 i.n.
Mura n-éiríonn libh ceachtar den dá chlár sin a fháil, beidh sibh in ann na hamhránaithe uilig a fheiceáil, agus a chloisteáil, ar an Late Late Show ar an Aoine seo chugainn, 11 Feabhra, áit a roghnófar buaiteoir an Eurosong ‘by a combination of public and regional jury vote.’

Cibé duine nó dream a roghnófar, beidh siad ag dul ar aghaidh ansin chuig an (dara) bhabhta leathcheannais, a bheas ar siúl sa Ghearmáin ar an 12 Bealtaine. Má éiríonn leis, beidh an t-amhrán páirteach sa chluiche ceannais ann ar an 14 Bealtaine. 


