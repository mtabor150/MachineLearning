||380||
Mar is eol daoibh, bhí fadhb agam le mo bhlag ón tseachtain seo caite - bhuel, chan leis an mblag é féin, ach ní raibh mé in ann nóta tráchta a fhágáil ar bhlaganna eile, ná fiú freagra a thabhairt, i bhfoirm nóta tráchta, ar mo bhlag féin. 
Bhí mé ag útamáil liom anocht, ag googláil 'Why?, Why?, Why? - caitear bheith drámatúil ag am mar seo, an dtuigeann sibh – agus ba léir, ón méid a léigh mé, go raibh go leor daoine leis an bhfadhb chéanna.
Pé scéal é, bhí rogha réiteach aimsithe acu uilig, ach seo thíos an ceann a d’oibrigh domsa. Tá súil agam go gcuideoidh sé leatsa, a léitheoir, más rud nach bhfuil tú in ann nóta tráchta a fhágáil ar bhlag:
…agus tú ag logáil isteach ar do chuntas Blogger, nó ar do Google Account, cuireann tú isteach do sheoladh ríomhphost sa bhosca Email, agus cuireann tú do phasfhocal sa bhosca Password, ach, sula mbuaileann tú an cnaipe ‘Sign In’, bain an tic amach as an mbosca ‘Stay signed in’, agus beidh leat – tá súil agam!
É sin déanta, faigh an buidéal fíona, ansin faigh gloine…


