||108||
Gallúnach don chorp, gáire don anam. 

What soap is to the body, laughter is to the soul. 

An leagan Gaeilge uaimse agus, más fíor an méid a léigh mé anseo, is seanfhocal Giúdaise é an leagan Béarla. Tá athfhriotail eile le léamh ag an nasc aibhsithe sin, mar a fheicfidh sibh, a léitheoirí, ach is maith liom an ceann seo thíos, ó Tom Bodett:

An optimist laughs to forget, a pessimist forgets to laugh. 

Bás an diúltachais beatha na dearfachta. 

Mar is iondúil, cuirim fáilte roimh bhur leaganacha Gaeilge féin, a léitheoirí, más mian libh iad a roinnt linn anseo.

Tháinig mé ar na seanfhocail seo a leanas, faoin gceannteideal Greann, sa leabhar Seanfhocla Chonnacht:

Is fearr ar banais ná ar tórramh. 

Is mór an óige ar dhuine a bheith gan céill tamall. 

Maireann croí éadrom i bhfad. 

Seachain an greann a ghortóidh créatúr eile.

Tá an gáire os cionn an chroí. 


