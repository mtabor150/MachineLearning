||375||
Tá fear ar m’aithne agus is Ballyleary an t-ainm atá aige ar Chonamara, ó tharla gur mar sin a chuala cluas an Bhéarlóra sin ‘Bail Ó Dhia Oraibh!’ an chéad lá riamh a roinneadh an bheannacht sin ina chuideachta thiar ann. 
Fear deisbhéalach é an fear céanna, an dtuigeann sibh. 
Pé scéal é, an lá cheana, bhí sé i mo chomhluadar, ag insint dom faoi leaid óg atá, dar leis, ina ‘fine tall fella’.  Ó tharla aithne mhaith agam ar athair an fhir óig sin, athair le hairde an dorais ann, is é an freagra a tháinig uaimse ná ‘Cá bhfágfadh sé é!’
Tá focal nua ag mo dhuine anois, Cawwokitcha. D’fhéadfadh sé go bhfuil teanga iomlán nua á chumadh aige!  


