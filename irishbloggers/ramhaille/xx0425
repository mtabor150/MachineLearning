||425||
Daoibhse nach raibh ar an eolas faoin mblag seo - agus ní raibh mise ar an eolas faoi go dtí gur cuireadh ríomhphost eolais an Dr. Ríona Nic Congáil, ó Roinn na Gaeilge i gColáiste Phádraig, ar aghaidh chugam inniu -  beidh le feiceáil agaibh, ar an mblag, go dtionólfar an Chéad Chomhdháil Idirnáisiúnta ar Litríocht Ghaeilge na nÓg i gColáiste Phádraig, i nDroim Conrach, ar an 8-9 Aibreán. 
Tá clár na comhdhála le fáil ar an mblag sin. Beidh fáilte roimh chách, agus léim nach mbeidh táille isteach le híoc ag an té nach bhfuil ag obair. Diabhal locht air sin, ná ar an gclár spéisiúil, feictear dom. 
Bheadh sé go deas dá bhféadfá, a léitheoir, an dea-scéal seo a scaipeadh, le do thoil. 



