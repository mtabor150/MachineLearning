||180||

Tharla sé, agus mé ag útamáil liom ar an idirlíon aréir, gur tháinig mé ar an eolas faoin Style Invitational - comórtas de shaghas a bhíonn ar siúl ar an Washington Post go seachtainiúil.  
Mar chuid de chomórtas amháin a bhí acu, d’iarr siad ar na léitheoirí focal amháin a phiocadh as an bhfoclóir, agus an focal sin a athrú, nó a athchóiriú, mar a leanas:
gan cead ag an léitheoir ach litir amháin a bhaint amach as an bhfocal sin, nó litir amháin sa bhreis a chur isteach san fhocal sin; nó litir amháin, atá san fhocal cheana, a athrú. Ansin, bhí sainmhíniú le tabhairt ar an bhfocal nua. 
Seo thíos cúpla sampla d'fhocail a bhuaigh, cinn a chonaic mé sa Word Gallery anseo:
Giraffiti: Vandalism spray-painted very, very high
Intaxication: Euphoria at getting a refund from the IRS, which lasts until you realize it was your money to start with
Chinn mé, ar maidin, m’iarracht féin a dhéanamh, le focail as Gaeilge an geábh seo. Seo focal nuachumtha nó dhó uaimse:
Ispíon:  Giota muiceola, coicís i ndiaidh an dáta ‘b’fhearr roimh.’  
Eolifint: Duine a bhfuil an t-uafás eolais aige, eolas nach ndéanfaidh sé dearmad air go brách.
Mar is iondúil, agus más mian libh, cuirim fáilte le bhur n-iarrachtaí féin, a léitheoirí. 


