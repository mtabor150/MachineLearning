||164||
Neadaithe sna crainnte ar chúl an tí, anseo i gCeann Scríbe, tá ár dteachín éan. Mar a scríobh mé anuraidh, tá ceamara infridhearg istigh ann, agus tá an ceamara sin greamaithe againn le teilifís na cistine.
Sin thuas an radharc atá agam ón gcistin, agus mé ag breathnú amach ar an teachín éan.Le lá nó dhó, tá meantán gorm ag teacht agus ag imeacht ón teachín, agus sin thuas é féin, díreach sula ndeachaigh sé isteach sa teachín éan, ar maidin. 
Sin thuas an radharc ón teilifís sa chistín. Tá sé istigh sa teachín éan anois. Díreach mar a tharla anuraidh, thosaigh sé ag breathnú timpeall na háite, agus ansin thosaigh sé ag breathnú amach trí dhoras an tí, amhail is go raibh sé ag fanacht le rud éigin...nó lena pháirtí, b'fhéidir, arsa mé féin liom féin. 
Agus, sin thuas í, agus í ina suí ar an gcrann taobh amuigh den teachín, gan an chuma ar an scéal go bhfuil aon deifir uirthi suíomh nua neide a fheiceáil ar chor ar bith! Ach, tá sé luath go leor fós, a léitheoirí, agus tá foighid agamsa. Sean go bhfuil an fhoighid chéanna ag éan an tí. Beidh le feiceáil...


