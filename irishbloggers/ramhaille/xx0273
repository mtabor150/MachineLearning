||273||
Mar a scríobh mé cheana, nílim iontach ag roghnú buaiteoirí i gcomórtas na hEoraifíse, ach seo iad na hamhráin a thaitníonn liom - taobh amuigh de Jedward, ar ndóigh. Bhuel, seo iad na hamhráin a d’fhan i mo chloigeann, pé scéal é, ó chonaic mé iad: 

Amhráin na Rúise, na hIodáile, na Sualainne, na hEastóine, na hÚcráine, na hAlbáine, na Ríochta Aontaithe, na Seirbia, agus amhrán na hAsarbaiseáine. 
Dá mbeadh orm cúig amhrán a roghnú, ba mhaith liom go mbeadh Éire, an Iodáil, An tSualainn, An Rúis, agus Asarbaiseáin ann, ach ní chuirfeadh sé iontas orm cé a bheadh sa chéad chúig áit, mar seo comórtas na hEoraifíse, agus ní bhíonn a fhios ag aon duine céard a tharlóidh! 
Go n-éirí go geal lenár leaids féin – tá siad iontach, is cuma cén vóta a gheobhaidh siad. 
♫♪♫♫♪ I am close to the waterline…♪♪♫♫♫


