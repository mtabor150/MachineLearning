||109||

Sea, bhí mé ar bharr na Cruaiche, a chairde, agus thug mé créacht nó dhó abhaile liom, (mo dhroim bocht...mo chosa bochta...mo lámha bochta!) ach thug mé grianghraf nó dhó abhaile liom, freisin, mar atá le feiceáil agaibh thuas.

Tá an comórtas grianghrafadóireachta don iris Nós luaite agam libh cheana - comórtas le haghaidh dhá thicéad don fhéile cheoil Electric Picnic 2013 - agus tá súil agam go dtiocfaidh libh bhur n-áit ar leith féin a aimsiú, le bhur Nós a léamh, roimh an 16 Lúnasa, a léitheoirí, mar sin é an spriocdháta d'iarratais atá leagtha síos ag na heagraithe don ghrianghraf ar leith sin.

Tá comórtas grianghrafadóireachta eile á reáchtáil ag Údarás na Gaeltachta - 'Is álainn í an Ghaeltacht' - é mar aidhm acu an Ghaeltacht 'a chur chun cinn mar áit álainn le cónaí, le hoibriú, le dul ar saoire agus le gnó a dhéanamh ann.' Tá agaibh go dtí an 19 Lúnasa le bhur ngrianghraif, a léiríonn saol na Gaeltachta, a sheoladh chucu. Tuilleadh eolais le fáil anseo. 

Bígí ag cliceáil! Agus, go n-éirí go geal libh, a léitheoirí.  




