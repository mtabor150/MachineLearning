||246||

  Beirt ar aon intinn, sin cairdeas.
An leagan Gaeilge uaimse, an leagan Béarla, thíos, ón bhfear seo, Mencius, 
‘Friendship is one mind in two bodies.’  
Ar ndóigh, d’fhéadfadh beirt bheith ar aon intinn, agus an cairdeas sin a bheith contúirteach, ach sin scéal eile. 
Chonaic mé athfhriotal eile ó Mencius ar an suíomh seo,
‘Truth uttered before its time is always dangerous.’
Go deimhin, is iomaí duine nach bhfuil ag iarraidh an fhírinne a chloisteáil, is cuma cén uair a thugtar í. An binn béal ina thost?
Thar na blianta, bhí, agus tá fós, ar fud an domhain, daoine ar an eolas faoi dhrochobair agus dhrochíde a bhí, agus atá, ag tarlú timpeall orthu. Níor labhair siad amach, agus ní labhraíonn siad amach; ar bhun cairdis, nó mar gheall go bhfuil faitíos orthu, b’fhéidir, roimh eaglais, roimh stát, nó roimh phobal. 
Ach, i bhfocail Edmund Burke,
‘All that is necessary for the triumph of evil is that good men do nothing.’
Go dtugtar neart agus fuinneamh d’fhocail agus do ghníomhartha an dea-dhuine. 



