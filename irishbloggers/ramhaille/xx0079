||79||
Sea, a léitheoirí, is anseo atáim, in Óstán The Gleneagle, ag Oireachtas na Samhna, 2013. Wú hú!!!

Táim anseo ó aréir, rud a thug deis dom Clár na Féile a cheannacht, agus liosta imeachtaí a chur le chéile, le go mbeidh a fhios agam cáil mé ag dul; agus, sa chaoi go bhfeicfidh mé na himeachtaí atá uaim a fheiceáil, mar a déarfá.

Ar ndóigh, bíonn imeachtaí ag teacht salach ar a chéile, mar tá an oiread sin ag tarlú anseo, ach tosóidh mé leis an Scéalaíocht (faoi 12), ansin an Rince Aonair (15-18), Lúibíní (15-18), Seimineár Fhoras na Gaeilge, Lúibíní na nDaoine Fásta srl., - sin mo phlean, pé scéal é. 

Agus, mura bhfuil sibh ar an eolas faoi cheana, a léitheoirí, beidh Seoladh Oifigiúil na 'Foclóirí ar Líne' ann ag 5.30 i.n. - leaganacha ar líne d'Fhoclóir de Bhaldraithe (1959) agus d'Fhoclóir Uí Dhónaill (1977) - atá le feiceáil anseo, agus atá go hiontach, i mo thuairimse - maith sibh Foras na Gaeilge! 

Táim as súil go mór le cur i láthair Michal Boleslav Mĕchura ag an ócáid, am a mbeidh sé ag insint dúinn faoi phríomhfheidhmeanna an tsuímh. Obair éachtach á déanamh ag an bhfear sin! 

Gabh mo leithscéal anois, a léitheoirí, ach caithfidh mé imeacht, agus seastáin na bliana seo a fheiceáil. Slán go fóillín! 


