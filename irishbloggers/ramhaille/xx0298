||298||
Taitníonn táirge agus scéal Jason O’Reilly go mór liom. Is fear é a d’fhág an scoil gan é ach ceithre bliana déag d’aois, agus fear a d’oibrigh go dian ar feadh a shaoil, feictear dom, ón méid atá léite agam, agus ón méid a chuala mé ar chlár Dragons’ Den ar RTÉ, Dé Domhnaigh seo caite (éist ag 38.48).   

Nuair a fuair sé é féin gan jab cúpla bliain ó shin, níor ghlac sé le saol an duine dhíomhaoin. Thug sé aghaidh ar an todhchaí, agus threabh sé an t-iomaire a bhí roimhe, fiú le cnoc nó dhó sa bhealach ar an bhfear bocht. Is cosúil go mbeidh, anois, toradh maith ar a chuid oibre. 

Scaip an scéal, a léitheoirí, mura miste libh, mar is fiú tacú lena leithéid, i mo thuairim: bronntanas deas do dhuine éigin, agus gan air ach €6.99 - ar ‘ardaigh orm’ gan dabht!    


