||293||
Tá sé deacair a rá céard atá ar bun ag an meantán gorm na laethanta seo.

Sa ghrianghraf thuas, a tógadh Dé Céadaoin seo caite, bhí sí ag tógáil sosa, shílfeá. Mar sin féin, mar is léir ón ngrianghraf thíos, bhí sí gnóthach an t-am ar fad…go dtí Dé Sathairn seo caite, pé scéal é. 

Níl a fhios agam cén fáth, ach níor fhill sí go dtí an nead ó Dé Sathairn seo caite go dtí tráthnóna inniu, Dé Céadaoin. Más í a bhí ann an tráthnóna seo, níor fhan sí thart ach ar feadh tamaillín, agus ní dhearna sí aon rud nua leis an nead. Tá an teachín éan folamh arís anocht. 

Ní thuigim a cuid geáitsíochta, ach is cuma liom céard a dhéanfaidh sí, a fhad is go bhfillfidh sí, am éigin. Go luath. Níl an lá mar an gcéanna gan í. 


