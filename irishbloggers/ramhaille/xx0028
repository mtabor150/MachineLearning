||28||
Sular bhain mé greim ar chor ar bith as na putóga iontacha feoilséantacha sin thuas, ón De Mad Food Co., comhlacht atá lonnaithe anseo in Éirinn, i gCill Aichidh, Co.Uíbh Fhailí, bhí fonn orm an táirge a cheannach, mar gheall ar an gcaoi ar thug siad, ahem, treoracha don úsáideoir, ar an leathanach cúil, 
'Before you cook one of these fine puddings, it might be a good idea to remove all the packaging!'
Bhí treoir nó dhó eile ón gcomhlacht, ahem, craiceáilte ina dhiaidh sin, maidir leis an mbealach is fearr do dhuine na putóga a chócaráil, ansin bhí moladh eile uatha,
'T'wuld be great if you could finish off each wee pudding within 4 days of opening.'Bhuel, arsa mé féin liom féin, má tá De Mad Food Co. in ann gáire a bhaint asam, b'fhéidir go mbeadh na putóga go maith freisin - agus bhí! 
Ní hamháin go bhfuil an táirge s'acu 'lovingly Produced in Ireland', ach tá na putóga an-bhlasta ar fad, rud a d'fheil domsa, mar fheoilséantóir; agus thaitin siad, go mór, leis na feoiliteoirí a d'ith bricfeasta liom, freisin.  
Sonraí teagmhála, agus liosta na siopaí inar féidir na putóga a cheannach, le fáil anseo. Íum íummmmm!


