||1204||
Le tamall anuas táim an-spléach ar Ghoogle agus mé ar líne.

Bainim feidhm as gmail. Agus as bailitheoir sruthanna Google. Agus, gan amhras, as blogspot - atá ina chuid d'impireacht Ghoogle le tamall. Sin gan trácht ar chuardach Google. (A t-aon chuid atá ar fáil as Gaeilge go dtí seo).

Cuireann sé buairt orm uaireanta a oiriúnaí agus atá roinnt de na fógraí a chuireann siad faoi mo bhráid, anois agus na sonraí ar fad ón cumasc thuas á scagadh acu. Údar faoiseamh é go mbíonn roinnt acu go hiomlán ar strae.

Ach, cad a tharlódh má tharlaíonn an t-eolas scagtha seo i nglac feidhmeannacht éigin Kafka-ach amach anseo?

Tá lorg digiteach sách fada agamsa - ag dul siar go dtí 1996. Ní dhearna mé riamh iarracht m'aitheantas a cheilt, agus tá sé pas mall anois. Táim réasúnta sásta nach bhfuil aon rud a mbeadh náire orm faoi san tobar gan bhun digiteach seo, cé go bhfuil roinnt mhaith baoise a chuireann aiféala orm.


