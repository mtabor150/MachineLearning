||1051||

Tá An Bóthar go Santiago le Micheál de Barra díreach críochnaithe agam. Dialann a shiúlóid ó deisceart na Fraince go dtí Santiago de Compostela agus ar aghaidh go dtí Finisterre (Deireadh an Domhain, de réir eolas na meánaoiseanna) atá ann.

Is léir go raibh an-taighde déanta aige roimh ré, agus an-ullmhúchán. Tá saothar an taighde sin fite fuaite le sruth comhfhiosach dá chuid smaointe fhéin, an thuas seal thíos seal is dúil do dhuine ar eachtra míosa mar sin.

Sár chuntas atá ann, agus tá méadú tagtha ar m'fhonn tabhairt faoin oilithreacht áirithe sin uair éigin - ach is dócha go mbeidh mé amuigh ar phinsin, mar atá Micheál, sula mbíonn uain agam chuige!

Is leabhar snasta atá ann, le haguisíní luachmhara le mioneolas don bealach, agus maidir leis an stair.

(Naomh Séamas i riocht an marfóir Múrach atá thuas. De réir béaloideas na Spáinne, ghlac an Naomh - nó a Spiorad - páirt gníomhach san athghabháil ar an Spáinn. Íomhá ó Wikimedia)



