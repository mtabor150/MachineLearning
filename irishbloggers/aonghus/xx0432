||432||
Duine eile de na cainteoirí ag Imbolc i mbliana ab ea Muireann Nic Amhlaoibh.

Rinne sí cuir síos ar an gcaoi a d'fhorbair sí a tallann amhránaíochta go dtí seo, agus an cúram is gá a dhéanamh den ghuth. Ón mbunchloch a leagadh síos ina áit dúchais Dún Chaoin, ag foghlaim ó amhránaithe na háite, agus freisin de bharr an fíor oideachas a chuir Micheál Ó Dubhshláine, beannacht Dé ar a anam uasal, ar fáil i scoil Dhún Chaoin Tar éis na meánscoile, tréimhse fiáin foghlama i mBÁC agus ansin barr slacht ar a ceird faoi stiúir Michíl Uí Shuilleabháin i Luimneach, san áit iontach úd Dámh Chruinne Éireann Rince agus Ceol. Lean an fíor foghlaim sin, agus í i mbun ceoil le Danú agus dreamanna eile.

Tá focal breá sa Ghearmáinis ar réim gairme mar seo: Werdegang. "An bealach a rinneadh a bhfuil ionat asat", b'fhéidir.

Rinne sí léiriú ar a cuid cainte le giotaí a thaifead sí ag pointí ar leith ina saol, modhanna agus stíleanna ar leith á chleachtadh aici, agus í ag síor foghlaim. Taighde ar bun aici chun teacht ar amhráin agus foinn atá ag dul as.

Thug mé suntas ar leith do rud amháin a dúirt sí - nach bhfuil friotail ná nodaireacht forbartha chun cuir síos i gceart ar chantaireacht agus ceol traidisiúnta na hÉireann - agus nach dtugann na modhanna atá forbartha do cheol clasaiceach a gceart don ceol Éireannach. Rud ata ina chonstaic ar foghlaim agus seachadadh an cheoil; mar nach bhfuil ann ach an printíseacht mar mhodh foghlama. 

Inspioráid! (Agus duine eile don liosta siopadóireachta ceoil s'agam!)


