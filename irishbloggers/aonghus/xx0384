||384||
Focal Gearmánach agam arís - ciallaíonn sé "Té a shalaíonn a nead féin" ach níl an brí atá ag an nath in Ó Dónaill (chac sé ar na huibheacha) aige. An chiall atá leis ná duine a dhíríonn aird ar nithe nach bhfuil i gceart ina chomhluadar féin. Nó a fheictear do a bheith mícheart.
Ról thábhachtach, ach míchompordach.
Féachtar anseo ar an té a tharraingíonn aird  an salachar mar duine i  bhfad níos baolaí ná an té a rinne an salachar.
 Kurt Tucholsky Tuige mé ar an téad seo? Bhuel, thug mé suntas do dhá mhír ag Scott - ceann inar cheistigh sé fiúntas Gaeilge a chuir ar Twitter; ceann eile inar thug sé a leagan amach féin ar an nGaeilge, agus nach 'Gaeilgeoir' é. (Tá an ghráin agam féin ar an lipéid áirithe sin). Thug mé suntas dóibh toisc an oiread freagraí agus a spreag siad. Cuid mhór acu ag easaontú go géar leis. Nílim féin ar aon fhocal leis maidir le Twitter; ach tuigim dó san dara mhír. Agus sílim go ndúirt sé rudaí tábhachtacha san dá mhír.
Is maith ann an dearcadh eile - cabhraíonn sé teacht ar freagraí níos fearr.  Níl rud níos measa ná an drongdhearcadh agus an sluasmaoineamh. Mar sin, tá ról ag an duine atá ar mhalairt tuairim (fiú má tharlaíonn sé é bheith mícheart maidir le fíricí). Mura gceistítear smaointe agus beartais, ní bheidh siad profa i gceart. Bhí cúis ann leis an advocatus diaboli (cé nach bhfuil an téarma in úsáid níos mó, tuigim go bhfuil an modh oibre fós ann). Tá cúis ann fós lena leithéid, agus an cúis níos troime nuair is rudaí tábhachta, gar dár gcroíthe, atá faoi chaibidil.
Tá súil agam, mar sin, go leanfaidh Scott - agus daoine nach é - ag tabhairt a dtuairimí go neamhbhalbh. (Agus as Gaeilge!)


