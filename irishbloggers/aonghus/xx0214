||214||
Bhíos fiosrach cheana féin faoi Doimnic Mac Giolla Bhríde de bharr rianta leis a bhí cloiste agam ar RnaG sular chuala mé beo é ag Tionscadal Piaf/Brel de chuid IMRAM.Tá guth suntasach ar léith aige agus máistreacht aige ar a ghuth agus an oíche úd bhíos faoi dhraíocht ag a chuid amhránaíochta agus a sheinm ar an mbosca ceoil, uirlis a d'oir go paiteanta do na leaganacha Gaeilge de chansons a luaitear le Jacques Brel agus Edith Piaf a bhí faoi chaibidil.Bhí sé i gceist agam ó shin ceann dá CDanna cheannach ar ar chúis amháin nó eile ní raibh an faill agam go dtí anois seilbh ar fháil ar cheann acu. 
Dhá rian déag atá ar Smúidghealach, amhráin traidisiúnta le tionlacan ceoil a chum Doimnic, an ceol thar a bheith oiriúnach don gabháil fhoinn. Sheasfainn sa sneachta ag éisteacht leis. Is mór an gar mar sin go dtig liom an ceol seo a bhreith liom ar mo sheinnteoir póca! 


