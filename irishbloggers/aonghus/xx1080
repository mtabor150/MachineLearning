||1080||
Agus an dá scór sáraithe agam.

Bhí altanna san Times inniu - gurbh rud maith é an scoilt san Eaglais de bharr imlitir úd Phól VI, gur saoradh Caitlicigh ó ró thionchar údarás an Phápa.

N'fheadar.

Seo alt de chineál eile ó Kath.net: teagasc dearfach, iomlán í teagasc na hEaglaise ar an gcollaíocht - cé go bhfuil codarsnacht láidir idir é agus an saol anois agus muid i ré iar-réabhlóid na collaíochta.

Is dóigh liom go raibh Humanae Vitae fáidhiúil - ní chun leas mná i gcoitinne a chuaigh frithghiniúint saorga.

Is fusa anois ag fir éalú ó iarmhairtí a gníomhartha, agus tá ualach níos troime ná riamh ar mhná "féachaint chuige nach mbeidh aon iarmhairt".


