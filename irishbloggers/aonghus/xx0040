||40||
Níor thuig mé riamh cad chuige nach raibh tógáil clainne lárnach i scéim agus straitéis an Fhoras don earnáil deonach. Shíl mé ar feadh scaitheamh go raibh sé i gceist ar a laghad taithí agus eolas Comhluadar a chaomhnú laistigh de Ghlór na nGael. Bhí breall orm.  Anseo thíos litir a sheol mé tamall siar ag an Aire Stáit; níl faighte agam ach admháil.
A Aire a chara
Cúis  mór imní dom a bhfuil i ndán do Chomhluadar, an eagraíocht a thugann  tacaíocht de  na teaghlaigh atá ag Tógáil clainne le Gaeilge.
Bhí ann ionadh orm nach raibh an réimse seo luaite go sonrach  in atheagar na hearnála a rinne Foras na Gaeilge. B'é an tuiscint a bhí  agam áfach go mbeadh taithí agus obair Chomhluadar caomhnaithe faoi  cheann-eagraíocht. 
Is cosúil anois nach amhlaidh a bheidh.
Tá baint  agam le Comhluadar le níos mó na deich bliana, tarlaíonn sé go bhfuil  beirt mhac agam atá anois beagnach fásta ach iníon óg freisin. D'fhág  seo go raibh mé i dteagmháil le Chomhluadar ag dhá thréimhse saoil agus  go deimhin chaith mé tréimhse ar Bhord na hEagraíochta.
Tugann Comhluadar tacaíocht agus eolas do theaghlaigh ag  tréimhse an chinniúnach maidir le hiompar teanga. Tréimhse atá ann  freisin ina mbíonn na teaghlaigh iad féin fíor ghnóthach - mar sin tá an  tacaíocht a thugann foireann buan riachtanach. 
Luíonn sé le nádúr teaghlaigh freisin gur tréimhse teoranta  atá i gceist do aon teaghlach ar leith.  Arís, tá an foireann buan  riachtanach ansin chun taithí teaghlaigh a scaipeadh - trí teaghlaigh a  chuir i dteagmháil le chéile agus tríd an taithí a chuir ar fáil i  gceardlanna agus foilseacháin. 
Má chailltear an taithí seo beidh thiar ar iarrachtaí níos mó  teaghlaigh a spreagadh chun clann a thógáil le Gaeilge agus le dul i  ngleic leis na deacrachtaí a eascraíonn as sin. 
Fiú má tá dream eile i mbun an chúraim, beidh caillteanas ann mar beidh eolas agus teagmhálacha caillte.
Is cuid de phatrún níos leithne é seo san atheagar amscaí atá  ar bun ag Foras na Gaeilge. Is cosúil gurbh é modh oibre an Fhorais a  bhfuil ann roimhe a scrios agus tosú go hiomlán as an nua. Tá seo  feicthe roinnt uaireanta againn maidir le nuachtáin agus irisí. Tá an  sár áis Gaelport caillte freisin de bharr an cur chuige seo.
Má tharlaíonn a leithéid i gcás Chomhluadar beidh poll  suntasach i straitéis an Rialtais i leith caomhnú na Gaeilge. Gan  teaghlaigh, ní bheidh cainteoirí!
Iarraim ort gníomhú go práinneach chun an scéal seo a chur ina cheart.


