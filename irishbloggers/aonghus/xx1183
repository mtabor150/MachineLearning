||1183||
Is fuath le hinnealtóirí cruinnithe. Amharcann siad orthu mar am amú, am a bhfeadfaí obair fhiúntach a dhéanamh ann. Agus is minic gurb fíor sin.

Ach ní féidir déanamh go hiomlán gan iad. "Olc riachtanach" is ea cruinniú nuair atá cinntí le glacadh.

Ach iad a bheith deá eagraithe, tá siad tairbheach.

Chuige sin is gá

 * Cathaoirleach láidir, stuama
 * Clár gnó cruinnithe soiléir (aontaithe roimh ré)
agus thar rud ar bith eile

 * Miontuairiscí fiúntacha!Ba cheart taifead soiléir a bheith ann ar na cinntí a glacadh, agus na bunús a bhí leo. Níor cheart tras-scríobh iomlán a bheith ann - go hairithe ar argóintí fadálacha "Dúirt mise - dúirt tusa" - níl ansin ach cruinniú armlón d'argóint mí-thairbheach eile níos faide anonn.

In minic go mbíonn aontú ann go bhfuil bearta le cur i gcrích - bíodh sé soiléir sna miontuairiscí cé tá freagrach, agus cén spriocdháta atá le gach beart. Agus bíodh duine cinnte ceaptha chun cur i gcrích na bearta a chigireacht!

Is minic feidhm conartha le miontuairiscí mar seo - ní mór mar sin iad a eisiúint go sciobadh, agus aontú a fháil orthu. Más féidir in aon chor, roimh deireadh an chruinnithe.


------------------------------------------

Tá gné eile de taifead atá tábhachtach: ba cheart cinntí a rinneadh i leith dearadh a thuairisciú. go hairithe nuair atá gné ar leith atá mar bhunús don cinneadh; nó má bhí níos mó na dóigh amháin (mar a bhíonn de ghnáth) chun a fhadhb a réiteach.

Bhíodh sé de nós ag bainisteoir tograí, ar oibrigh mé leis, a rá
Scríobh síos é, cuir uimhir air, agus cuir i dtaisce é

Comhairle an-mhaith, agus éasca le déanamh i ré seo na ríomhairí cumhachtacha agus cuimhne saoir.


