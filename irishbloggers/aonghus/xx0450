||450||
Píosa ag Eric Raymond maidir leis an deacrachtaí leis na t-am san córas GPS de bharr srianta na crua earraí san am ar cruthaíodh an córas; agus na castachtaí breise a bheidh ann nuair a chuirtear sraith nua spásárthaigh ar fáil. Tá an saghas seo tinnis cinn fairsing sa ríomhaireacht (agus nílim chun dul i ngleic leis an gceist úd ceal riachtanas).
Scéal cogaidh de mo chuid féin; bhí beirt againn ar an traein ag plé lenar gcuid bogearraí féin, a bhí freagrach as rialú na n-inneall. Bhí lucht an chórais eolas do phaisinéirí ar bord freisin; agus deacrachtaí acu.  Ar chúis éigin faoi botún 25% san faid a bhí á ríomh acu. Is amhlaidh go raibh siad ag súil pacáiste eolais leis an luas ann a fháil gach ceathrú soicind. Bhí siad ag ríomh an fhaid tríd na luachanna seo a shuimiú. Mar a tharlaíonn sé, bhí barraíocht teachtaireachtaí ar an gcóras inmheánach cumarsáide ar an dtraein; mar sin, de bhrí nach raibh an córas eolais riachtanach, ní raibh siad ag fáil ach trí teachtaireacht as ceithre cinn - rud a mhínigh an fabht a bhí acu.
Tharla sé gur chuala muide cad a bhí ar bun; agus dúirt muid leo go bhfeadfadh muid fad a chuir ar fáil dóibh. Tra éis an tsaoil, is amhlaidh go raibh muide ag difreáil faid chun an luas a chuir ar fáil. Thug muid rabhadh dóibh freisin go mbeadh tar-rolladh ann ag 215 = 32768m; mar a tharlaíonn sé, sin timpeall faid an líne traenach áirithe sin.Faraor, dhearmad siad an rabhadh agus bhí fabht eile acu! Leigheasadh san níos déanaí.

Sin iad na nithe fánacha a chuireann ríomhchláraitheoirí ar strae...go háirithe muna mbíonn fhios acu go bhfuil eolas níos simplí ann chun gur féidir an cheist a réiteach.  Agus simplíocht agus cuannacht an eochair...


