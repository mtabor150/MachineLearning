||1214||
Athbhliain faoi mhaise daoibh!

Ach ar chúis éigin is cantal agus duairceas is mó a mhothaímse.

Jionbhair gruama dorcha duairc atá ann.

Dar ndóigh, ní cabhraíonn sé go mbeidh mé ag filleadh ar obair amárach. Agus go sroichfidh mé an dá scór i mbliana. Agus gur éalaigh an saoire uaim gan rud ar bith fiúntach a bheith déanta agam.

Ar an dtaobh eile, ba cheart go mbeadh muid réidh leis an togra promhadh, atá idir lámha againn le roinnt blianta anois, roimh Cáisc. Tá an iomarca den promhadh go holc don anam! Crapann beachtaíocht síoraí an meon, agus fásann nós an síor "locht a fháil".
Is deacair gan ligeann do sin sleamhnú isteach san chuid eile den saol.

Ach tá díth codlata orm, tharla í féin a bheith ag gearradh fiacla (agus mo néaróga chomh maith).

Ach is leor sin den gclamhsán. Beidh lá eile ann amárach!

Go raibh síocháin ag an cine go léir i mbliana.



