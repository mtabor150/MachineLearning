||589||
Alt spéisiúil ag Máiréad Ní Chinnéide maidir leis an gcosc ar an mBurca sa bhFrainc.
As ceist pholaitiúil a dhéanamh as caitheamh an burqa táthar ag  gríosú pobail, a bhraitheann iad féin faoi leatrom cheana féin, chun cos  a chur i dtaca agus dúshlán an choisc a thabhairt.
Agus ní sa  Fhrainc amháin a bhfuiltear ag déanamh ceist pholaitiúil as feisteas na  Moslamach. Ta cosc curtha cheana ar an burqa sa Bheilg agus reachtaíocht  á hullmhú san Ísiltír. Ar 20ú Iúil vótáil parlaimint na Spáinne le  móramh 21 vóta in aghaidh an choisc. De réir pobalbhreithe a rinneadh sa  Bhreatain bheadh os cionn 60 faoin gcéad sa tír sin ar son dlí a achtú  ina éadan.
Cén fhad go mbeadh feachtas ar bun abhus in Éirinn chun an rud céanna a dhéanamh?

Ceist mhaith. Tá deacracht ann - cén fís atá againn do phobal an Stáit? Cén fís ina bhfuiltear chun daoine a chomhshamhlú?  Tá - agus bhí riamh - teannas ann idir Liberté agus Egalité; agus is deacair sainmhíniú a dhéanamh ar Fraternité; Bhíodh focal eile ag dul le mana na Réabhlóide sa bhFrainc - "où Mort" - rud a tharla minic go leor dóibh siúd a sheas in aghaidh ceannairí an Réabhlóide.

Tá an ré sin thart. Ach tá sé deacair slat tomhas a leagann síos do phobal a mhaíonn saoirse iomlán don duine aonair - chomh fada is nach mbaintear feidhm as an saoirse sin chun smaointe a scaipeadh nach nglacann na maithe agus mór uaisle leo.

Tá conair fhada romhainn.


