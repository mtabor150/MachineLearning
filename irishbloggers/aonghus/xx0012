||12||


(c) JP, athúsáid ceadaithe faoi CCC Foinse: geograph.ie:
Ar chúiseanna stairiúla, níl an  nósmhaireacht canadh le linn an Aifrinn fairsing in Éirinn, mar atá ar  an mór roinn, sa Ghearmáin mar shampla. Bíonn cór thall is abhus, scaití, ach go  minic ceal traidisiún claisceadail bíonn siad go hainnis. Níl guth agam  féin, mór an trua, ach cuireann ceol maith go mór leis an tairbhe a  bhainim as liotúirge. Bis orat qui cantum bonum audat,1 mar a déarfá (agus mura bhfuil Laidin na meánteiste tar éis teip go hiomlán orm, rud is dóichí ná a mhalairt)
Ní minic an deis sár cheoil a chlos. Ach tarlaíonn sé gurbh i Baile Mhic Thorcail a d'éist mé Aifreann Domhnaigh, séipéal bheag i nGleann Crí. Tá cáil ar an gcór ann, agus sin tuilte acu. Chan siad go binn don slua bheag a bhí ann, agus d'fhág mé le croí ard théis an Aifreann.

Tá cáil ar leith ar Máiréad Déiseach, ball den gcór atá ina hamhránaí as a stuaim féin freisin.  
------------------------------------------
1Leagtar an nath Bis orat qui bene cantat ar Aibhistín, ach is cosúil nach sin baileach a dúirt sé. Nath fiúntach mar sin féin, sílim.


