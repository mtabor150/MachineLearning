||993||
Tá sé ina raic arís maidir le gníomh de chuid an Phápa.

D'ardaigh sé an choinnealbhá foirmeáilte ar ceathrar ball de Chumann Naomh Pius X - dream atá in adharca leis an Eaglais ón Dara Chomhairle Vatacáin ar aghaidh. Creidtear go forleathan gur athshlánú a bhí i gceist leis an gcéim seo - rud nach fíor.

Ba chuma, ach amháin go bhfuil tuairimí ghránna ag duine den gceathrar - agus gur ndúirt sé in agallamh a taifeadadh sa Ghearmáin nár tharla an tUileloscadh. Coir atá ansin, agus beidh abhcóidí stáit na Gearmáine ag plé leis sin.

Anois, cé go bhfuil seasamh an Phápa ar cheist an tUileloscadh soiléir, glé, agus curtha in iúl aige go minic - gur smál ar an gcine daonna atá ann, táthar ag iarraidh nasc a dhéanamh idir bhaoth-thuairimí Williamson - fear nach bhfuil, ainneoin ardú an choinnealbhá - oifig ná údarás ar bith aige san Eaglais Chaitliceach Rómhánach, agus an Phápa.

Tá maithe agus mór uaisle - Angela Merkel ina measc - ag iarraidh fios a bhéasa a mhúineadh don bPápa. Táthar ag cuir agallamh arís ar "saoithe" cosúil le Rolf Hochuth - an fear a scríobh an bhréag dráma Der Stellvertreter ag déanamh amach gurbh é Pápa Hitler é Pius XII.

Thaispeánadh cúig bomaite taighde cé chomh bómánta is atá an raic seo ar fad. Ach is cuma, mar tá "fhios" ag an saol go bhfuil an Pápa Beinidict ag iarraidh muid ar fad a thabhairt thar nais go dtí Aois an Dorchadais!

Níl baint aige seo ar fad leis an tUileloscadh. Níl ann ach iarracht arís eile údarás an Phápa san Eaglais a chreimeadh tré é a smálú. Rud a oireann go breá do Williamson agus a chuid - a chreideann an Eaglais a bheith ró bhog - agus dóibh siúd a chreideann go bhfuil ar Eaglais ró chrua.

Tá mion léiriú na hEaglaise ar an gceist seo le léamh anseo dóibh siúd ar spéis leo é.


