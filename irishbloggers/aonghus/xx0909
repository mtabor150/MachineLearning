||909||
Fuair mé an cnuasach "ar an bpeann" le Liam Ó Mhuirthile ón leabharlann le déanaí.

A rogha fhéin de altanna a foilsíodh ar dtús san Irish Times faoin dteideal An Peann Coitianta.

Tá ceann de na himleabhair eile agam áit éigin. Bhíos thar lear don gcuid is mó dá thréimhse i mbun pinn san IT, mar sin, is mór agam an deis seo blaiseadh dá shaothar colúnaíochta.

Tá ana chuir síos ar siúlóidí sléibhe, ar dreasa i ngleic le ceardaíocht de shaghas amháin nó eile, ar chúrsaí an tsaoil tré chéile. Agus i gcónaí, sa chúlra, tá sé ag plé le agus ag cuir faobhar ar uirlisí a cheirde fhéin - focail agus cainteanna.

Tá dornán alt san sraith ag baint feidhm agus adhmad as críolú Gaeilge na Galltachta i measc an dreama óig. Nílim ró thugtha don críolú chéanna, ach is maith ann na haltanna sin mar thaifid.

B'iad na haltanna faoi siúlóidí sléibhe is fearr a thaitin liom, taithí agam ar an taobh tíre agus ar an caitheamh aimsire (cé go bhfuil sé i bhfad ró fhada ó bhí mé amuigh).

Ach fuair mé blas orthu ar fad, beagnach. Agus thaitin an réamhrá chuimsitheach inár thug sé a thuairimí ar an colúnaíocht agus a áit san litríocht.



------------------------------------------


Ar an bPeann
Liam Ó Muirthile
ISBN 1901176614
Cois Life 2005


