||451||
Ar mhaithe le stocaireacht a dhéanamh don gCiorcal Díospóireachta abhus, tá mo bharraicíní tumtha agam i mbóchna na túitríochta. Bhíos á sheachaint go dtí seo le leisce bheith súite isteach i bpoll ama eile; ach tá sé i gceist agam srian éigin a chóiméad air, ach an féinsmacht a bheith agam. Mar sin féin, ba dheas lucht aitheantais a bheith ann romham.


------------------------------------------
Is maith ann an gléas sin, ámh, agus caife eile a thaobhaíodh an Ciorcal imithe ar shlí na fírinne - cuireadh deireadh le conradh Eric i gCafé des Amis agus tá muid dá bharr gan ionad. Bainfidh muid triail as Café Sol ar Sráid Dawson dé Máirt.

Tá amhras ag teacht orm faoi thionchar an Chiorcail ar rath Caiféanna. Bhí muid i Café Trí-D ar dtúis, fiontar de chuid Gael-Linn. Dhún sé. Fuair muid tearmann i gCafé Úna in íoslach na Comhdhála; ach d'éirigh Úna as. (Cróthnáim fós an t-iasc bhlasta a d'íosfainn ann). Ansin ar aghaidh le go Café des Amis san Alliance. Agus anois, d'imigh sin.... 


------------------------------------------

Ar aghaidh linn, mar sin ...


