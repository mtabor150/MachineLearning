||905||
Tá díospóireacht teasaí ar bun sna Stáit maidir le scéim an Uachtaráin Obama chun atheagar a dhéanamh ar cúram sláinte.

Téann ceisteanna sláinte - go hairithe má chuirtear ginmhilleadh, eotanáis agus a leithéidí san áireamh - go croí an Kulturkampf atá ar bun le fada sna Stáit agus san Iarthar. Mar sin, ní haon ionadh é go bhfuil díospóireacht teasaí ann.

Ach cúis imní é an iarratas seo an blag an Teach Bán ag iarraidh ar dhaoine tuairisciú a dhéanamh ar ráitis "amhrasacha" (fishy sa bhunleagan) chuig seoladh r-phost de chuid an Tigh Bháin.

Cinnte, níl aon deacracht le substaint an argóint a chuir ar aghaidh ar mhaithe le frithargóint údarásach a fháil. Ach feictear dom go bhfuiltear ag iarraidh sonraí pearsanta ar saoránaigh atá i bhfreasúra leis an Teach Bán a bhailiú. Fágann sin drochbhlas.


