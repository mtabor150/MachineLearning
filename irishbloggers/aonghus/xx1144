||1144||
Tá muid sa Bhealtaine.

Sa bhreis ar Bhuí an Earraigh a luaigh mé thíos, tá na crainn faoi bhláth agus faoi úrdhuilliúr.

Fágann sin go bhfuil dathanna áille eile le feiscint. Bán agus Bándearg is mó atá i mbláth na gcrann. Ach fágann an duilliúr nua go bhfuil brí leis na nath seanchaite Béarla úd faoin daichead chineál den ghlas.Tá ó bhánghlas na gcrann leathanduilleacha gona duilleoga leochaileacha úra go dubhghlas an chuileann agus gach glas eile eatarthu le feiscint agam ar mo bhealach ar obair.
Sé an cnó capaill is suntasaí faoi láthair, lena bhláth choinnealach agus a dhuilliúr úr ghlas.



(Íomha ó Wikimedia)


Ealaíon fhoirfe an Dearthóra agus Coimhde ar gach taobh, moladh Leis. Ardú croí an Earraigh. Ba dheacair a bheith dubhach agus an ghrian ag foilsiú an dúlra. Tá smál bheag ar domhsa - tá fiabhras léana orm!


