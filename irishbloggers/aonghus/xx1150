||1150||
Bhí leathchluas agam le clár Mharian Finucane ag an deireadh seachtaine. Bhí iriseoir mór le rá éigin faoi agallamh aici - fear a raibh lámh aige i bhfoilsiú scéil an Ghinearáil. Bhí sé ag caitheamh anuas go tréan ar na hiriseoirí óga atá ann anois, ag clamhsán nach bhfuil an scil acu "foinse" a chothú, nach mbíonn ar bun acu ag athchúrsáil preasráitis agus sciúradh idirlín1.

Bhí ailt ar na mallaibh ar Foinse spreagtha ag an leabhar "Flat Earth News" a bhí ar an bport céanna mórán.

Gan amhras, bhí alt ag Bríd thall ag an Imeall faoi scéal gaolmhar, ach leabhar taistil a bhí i gceist anseo.

Ansin chonac an scéal seo san Tagespiegel - pictúir a "chruthaigh" go raibh saighdiúirí Síneacha ag cuir bréag éadach manaigh Búdaíocha orthu féin agus ansin ag dul i mbun agóidíochta mar agents provacteurs. Scéal a chuir manach Polannach agus cónaí ar san Nepail tús leis, ach a tuairiscíodh in iris Ceanadach a mhaígh gur ó satailít spiadóireachta a tháinig an pictiúr. An fhírinne (de réir an Tagesspiegel) - bhain an grianghraf le h-ullmhú do scannán, a raibh na saighdiúirí páirteach ann mar aisteoirí breise.

Fágann an t-idirlíon go bhfuil teacht go héasca ar "sonraí" - ach tá sé deacair iad a scagadh chun an iontaofacht agus údarás a mheas. Agus ag éirí níos deacra de réir mar a truaillítear foinsí na meáin úd a raibh iontaofacht ag baint leo, tráth.

Bígí aireach!


------------------------------------------

1Meas sibh ar chruthúnas breise ar seo príomhscéal Lá Nua inniu - atá bunaithe ar scéal ar iGaeilge de hAoine? Ar a laghad thug Michelle creidiúint do Chonchubhair. Ach bheinn ag súil le breis eolais a bheith lorgtha ag Lá Nua.


