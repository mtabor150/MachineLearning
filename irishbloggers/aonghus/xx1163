||1163||
Don teach geal.

Cinnte, nílim ar aon fhocal leis ar mórán rudaí.

Ach den triúr atá ar fáil, is é is fearr, dar liom.

Bhí mé i gcoinne ionradh SAM ar an Iaráic. Ach tá siad ann anois. Bheadh rudaí seacht n-uaire níos measa dá tarraingeoidh siad siar. Tá seasamh John McCain ar an gceist seo ionraic agus cróga. Agus tuigeann sé go maith an 
baol - chuir an scéal seo maidir lena mhac a bheith thall le mo mheas air. Níl sé ag iarraidh teacht i dtír air. (Murab ionann a "crógacht faoi lámhach na bpiléir" Hillary). Seo fear a chaith seal i mbraighdeanas i Viet Nam. Seo fear a thuigeann go maith uafás an chogaidh, agus a labhair amach go láidir in aghaidh céasadh.


Is aisteach an tacaíocht atá abhus don beirt daonlathach. Dá mbeadh siad ag seasamh do toghchán anseo leis an clár oibre atá acu thall, caolseans go mbainfidís amach suíochán comhairle contae, ní airím oifig an Taoisigh!

Creideann Obama gur pionós a bheadh ann éirí torrach - agus nach bhfuil de leigheas air ach ginmhilleadh. Tá Hillary chomh láidir céanna ar an gceist seo. Dar ndóigh, tá seasamh McCain sách débhríoch freisin.

Iarsma de "inneall" pholaitíochta daonlathach na Gael Mheiriceánach atá ann seans. Ach ní dóigh liom gurb é sin an chuid is glórmhara dár stair coiteann!


Rogha an trí díogha é McCain, ach is dóigh liom gur fearrde dúinn ar fad é más eisean a ghnóthaíonn.


