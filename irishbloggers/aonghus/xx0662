||662||
Bhí an Breitheamh as baile, agus iarradh ar Nasrúidín seasamh isteach dó sa chúirt. Aighneas a bhí ann idir bheirt.

D'éist Nasrúidín leis an gcéad duine. Thug sé an-éisteacht dó. Bhain sé tarraingt as a fhéasóg cúpla uair - mar a dheineann na na breithiúna de ghnáth.

'Deinim amach go bhfuil an ceart agat!' arsa Nasrúidín.

Labhair an dara fear ansin. D'éist Nasrúidín go géar leis. Lig sé osna - mar a dheineann na na breithiúna de ghnáth.

'Deinim amach go bhfuil an ceart agat!' arsa Nasrúidín.

Sheas cléireach na cúirte ansin.

'Ní fhéadfadh an ceart a bheith ag an mbeirt acu!'

'Deinim amach go bhfuil an ceart agat!' arsa Nasrúidín.


------------------------------------------

As Nasrúidín, Athinsint le Gabriel Rosenstock. Mheabhraigh an eachtra ar thrácht mé ar aréir an scéal áirithe seo dom. Gaois an óinmhid?


