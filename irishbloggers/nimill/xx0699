||699||


Tá an scéimléaráid seo de Áirc Naoi le fáil sa lámhscríbhinn G 3 i Leabharlann Náisúnta na hÉireann. Is féidir, cé nach bhfuil sé cinnte, gurbh é Ádhamh Ó Cianáin an scríobhaí a tharraing í sa 14ú haois. Tá teideal na léaráide le feiceáil ar thaobh na láimhe deise ag barr an leathanaigh:
Denam na hairce andseosliabh armenía fuithe
Déanamh na háirce anseo;Sliabh Armenía faoi
Tá lipéid eile ann a mhíníonn úsáid na spásanna san áirc.  Mar shampla, tá lipéad faoin díon ar an taobh deas a deir:
Andseo do badar enlaith na hairce
Anseodo bhíodar éan-laith na háirce
Tá dhá éan le feiceáil ar in aice leis an áirc ar an taobh clé: an coruus (.i. préachán nó fiach) agus an columba (.i. colm) os a chionn. Ní féidir liom ach cuid den lipéad atá buailte leis an gcolm a léamh:
Aig sin mar d(t)ainigin colaim didiu (?)isin sgel 7 acraebh na bel

Tá a fhios againn, ar ndóigh, go raibh craobh úr olóige i mbéal an choilm nuair a tháinig sé ar ais an dara huair. B'fhéidir go mbeidh duine éigin eile in ann na focail seo a dhéanamh a mach.
Is dóigh liom, ar an láimh eile, go bhfuil an lipéad seo, atá suite i mbolg na háirce, réasúnta éasca a léamh:




