||1112||

Murchadh Riabhach Ó Cuindlis
Níl bliain a bhreithe ná bliain a bháis ar eolas againn.  Tá a fhios againn, áfach, go raibh sé ag obair mar scríobhaí sna blianta idir 1398 agus 1418.  Is dócha gur i mBaile Locha Deacair i gCo. na Gaillimhe a rugadh é mar is ansin a bhí “ferann ocus cuit Uí Chuinnlis" ag an am sin.  Bhí sé ina mhac léinn ag an staraí Giolla Íosa Mór Mac Fhirbhisigh, agus bhí fear darbh ainm Domhnall mar chompánach aige -- agus cat agus spideog.
Cén fáth a bhfuil suim agam ann?  
Toisc gur fhág sé blúirí beaga beoga dá phearsantacht agus dá chroí againn, i riocht nótaí imill, an chuid is mó acu sa Leabhar Breac.  Thug mé ceann amháin daoibh cúpla lá ó shin. Seo ceann eile, atá an-chosúil le haiku:
“Ta in spideog derg uili, a Domnaill, ocus atusa am oenur.”
Tá an spideog dearg uile, a Dhomhnaill, agus táimse im aonar.


