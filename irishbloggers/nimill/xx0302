||302||

Seo sampla eile de theanga na nGael in úsáid sa saol mór lasmuigh den teanga féin. Tobermorite an t-ainm atá ar an mianra seo.  Ainmníodh é as Tobermory (.i. Tobar Mhoire) in Albain, toisc gur frítheadh é den chéad uair riamh sna bólaí úd.

Tá an Dr. Nichola Coleman, eolaí ag Ollscoil Greenwich, díreach tar éis dóigh shimplí a chruthú le tobermorite a dhéanamh as buidéil athchúrsáilte.  Cén fáth a bhfuil sé seo tábhachtach? Ní hansa:
1) Is féidir tobermorite a úsáid le luaidhe agus miotail throma eile a scagadh as uisce truaillithe.
2) Úsáidtear stroighin anois leis an obair seo a dhéanamh, ach tá stroighin costasach.
3) Is féidir tobermorite a dhéanamh as gloine bhriste, fuíoll stroighne, agus uisce te ar chostas íseal, de réir an Dr. Coleman.
4) Tá a lán buidéal beorach agus fíona ann anois nach leáitear le buidéil nua a dhéanamh. Dumpáilte iad.
Dála an scéil, níl leagan Gaeilge den fhocal “tobermorite” ag focal.ie ... fós.



