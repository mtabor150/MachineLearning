||642||


Fuair mé an píosa criadóireachta seo sa chlós anseo nuair a cheannaigh muid an teach.  Bhí úir sa chuid uachtarach de agus bhí pansies ag fás ann.  Is léir go raibh draenáil mhaith acu, pé scéal é! Tá pansies ceart go leor, ach bhain mé amach iad roimh i bhfad agus thug mé a dhínit agus a dhualgas ar ais dó mar brasero.

Tá mé réasúnta cinnte gur tháinig sé as México, mar sin is é an focal Spáinnise brasero a thugaim air. Hibachi (focal Seapáinise ó thús) a thugann muid ar ghríoscán beag beárbaiciú abhus anseo de ghnáth. Pé ainm atá air, cuirim brícíní gualaigh sa chuid uachtarach, titeann an luaithreach síos trí na poill, agus cuirim an fheoil ar bhioranna os cionn na n-aibhleog.  Simplí agus éifeachtach.



