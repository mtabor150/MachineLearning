||100||


Séard atá in Annálacha Uladh, thar aon rud eile, ná taifead de bhásanna, ón mbliain 431 go dtí an bhliain 1378.

Scríobhadh mórchuid na n-iontrálacha i nGaeilge
ach faigheann a lán daoine iontu bás i Laidin:mortuus est, mortua est, mortui sunt,moritur, moriuntur, obiit.
Is minic a mhaolaítear na focail:pausavit (lig sé scíth), dormierunt (chodail siad),quievit (bhí sé ciúin).
Maraítear cuid acu sa teanga chéanna:occisus est, interfectus est, iugulatus est,uaireanta a suis (lena mhuintir féin).
Uaireanta eile deirtear gur thit sé nó siad:cecidit, ceciderunt, agus an rud céanna i Meán-Ghaeilge:torchair.
Na daoine a fuair bás i nGaeilge:do éc nó d'éc, chomh simplí sin.
Agus iad siúd a maraíodh:do marbad do nó la nó óagus ainmnítear cé a rinne é.
Agus ó am go ham deirtear dúinndo bathudh isin tSinaind.



