||1069||


“7 ata mo shesse oc ruamar”

Is dócha gur cuimhin libh an nóta imill seo a d'fhág Murchadh Ó Cuindlis sa Leabhar Breac: 
“Ata in spideog derg uli, a Domnaill, ocus atusa am oenur.”
Tá an spideog dearg uile, a Dhomhnaill, agus táimse im aonar.
Scríobh sé nótaí imill eile a bhfuil tagairt do Dhomhnall iontu:
“Ata in dub ag leagad 7 ata Domnall sa galar farír.”  
Tá an dúch i ngar do bheith ídithe agus tá Domhnall tinn,  faraoir.
“Dorignes in timroscc cétnai, a Domnaill.”
Rinne mé an dearmad céanna, a Dhomhnaill.
“Satharnd indiu a mís Márta ocus ata mo shesse oc ruamar acas mé buden oc scribend.”
Satharn inniu i mí Márta agus tá mo sheise ag rómhar agus mé féin ag scríobh.
Cé nach n-ainmnítear a sheise (comrádaí) sa nóta seo, is rí-dhócha gurb é Domhnall atá i gceist anseo freisin. Agus nuair a scríobh Murchadh “ar catt hic teithead uainn” agus “gan dar mainib" is dócha go bhfuil an focal “ar” (= ár) ag tagairt dó féin agus dá chomrádaí. Is léir go raibh Murchadh an-cheanúil ar Dhomhnall.



