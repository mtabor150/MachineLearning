||224||


D'fhoilsigh an tUrramach William Neilson  An Introduction to the Irish Language in Three Parts sa bhliain 1808. Tá sé phláta ag deireadh an leabhair a thugann dúinn timpeall is 250 sampla d'fhocail éagsúla a scríobhtar le giorrúcháin, nó manuscript contractions.  Tá trí cinn díobh seo, ó phláta II, le feiceáil thuas.  An dara ceann is spéis liom inniu, ar ndóigh, ós inniu Lá San Vailintín.  (Le fírinne, an lá roimhe, 13 Feabhra, atá ann fós anseo in Seattle anois, ach bíonn muid chun deiridh i gcónaí.)
Is léir gur comhartha an chroí (croidhe) ♥ atá againn anseo, ach tá sé bunoscionn.  Tá dhá cheist agam.
1. Cén fáth an bhfuil sé bunoscionn?
2. Cá bhfuil an comhartha seo le feiceáil i leabharscríbhinn, i leabhar clóite ... nó greanta i gcloch?



