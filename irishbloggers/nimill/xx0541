||541||


“A Ghearailt gheairr an gháire ghonta - Fásach go tairseach do gheata - Driseog agus a dá cheann satalamh - loch uaine ar uachtar do halla. - Neadan tseabhaic i bpoll an deataigh - Agus cac nangabhar in áit do leapa - Mar do bhain tú dhíoman Mac is an tAthair - Bhain tú dhíom an dá bhódhéag is an tarbh - Agus oidhreacht nár fhaigh d’oidhrí-se, a Ghearailt.”
Seo thuas “mallacht na baintrí” ar an mbligeard a mharaigh a fear agus a mac agus a ghoid a bólacht. Chuir mé leagan caighdeánaithe faoin leagan a foilsíodh i gcló Figgins (atá inmhéadaithe, mar is iondúil) in Irish Minstrelsy . Sílim go n-oireann an cló don ábhar. 
Is fíormhaith liom mionphointe amháin sa mhallacht seo, an “driseog agus a dá cheann sa talamh”. Má bhí ort riamh driseacha a ghlanadh as gort, beidh a fhios agat conas atá siad. Stoitheann tú planda amháin agus faigheann tú amach ansin go bhfuil cúpla ceann de na reathairí fréamhaithe san ithir áit éigin eile.
Dála an scéil, fuair an Gearailteach seo, Gerald Fitzgerald, ísliú céime go tobann ina dhiaidh sin agus bhí sé beo bocht go dtí deireadh a shaoil.  Mallacht chumhachtach chuimsitheach a bhí inti! 



