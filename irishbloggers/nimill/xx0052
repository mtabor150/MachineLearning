||52||


Mogenair
Ceist a fuair mé ó Chiarán Dunbarrach ba thús leis an mblagmhír seo: Aon bharúil cad is sanas leis an fhocal Manannach ‘manrey’?“Sona, sásta” a chiallaíonn“maynrey”, mar atá le feiceáil san abairt seo:Ta mee maynrey dy vel oo maynrey! = Tá áthas orm go bhfuil áthas ort! An chéad rud atá le tabhairt faoi deara ná go bhfuil “maynrey” an-chosúil, in ainneoin an litrithe, le “méanra”, focal a bhí (atá?) le cloisteáil i nDún na nGall dar leis an Athair Dinneen. Leagan malartach de “méanar” is ea “méanra”.  Tá go maith, ach cad as do “méanar”?Ní hansa! Seo é a scéal go hachomair:maith + génair → mad-génair → mod-génair → mo-génair → mogénar → méanarThosaigh an tsraith seo míle bliain ó shin leis an gciall “maith + beirtear / is well born” agus críochnaíonn sé le focal nua a chiallaíonn “sona, fortúnach.” 



