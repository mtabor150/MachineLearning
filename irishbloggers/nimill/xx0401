||401||


Is dóigh liom go bhfuil cónaí orm i gCorca Dorcha, áit a raibh “doineann na dúiche ró-dhoineanta”.  Tá sé oifigiúil.  Ní raibh earrach níos measa (níos fuaire agus níos fliche) i Seattle riamh. Cé mhéad lá níos teo ná 55F a bhí againn i mbliana? Dhá lá!  Téann an graf thuas ó 1 Feabhra go dtí 14 Aibreán.  Inniu, ceithre lá níos déanaí, tá sé fós chomh dona céanna.  41F (5°C) atá sé anois díreach ag 11 ar maidin agus ag cur báistí.
La Niña is cúis leis an aimsir seo.  Tá go maith. Ní hionann míniú agus faoiseamh.



