||1043||


Níor baineadh a lán úsáide as an bhfocal seo taobh amuigh den fhoirmle Oróit do X nó Oróit ar X.  Feictear an litriú oráit sách luath freisin.  Tá an sampla deas seo de le fáil i nóta imill in Lebor na hUidre (lch 37):
Orait do Moel Mhuiri mac Ceileachair, mac meic Cuind na mbocht, ro scrib 7 ro scrút a lebraib egsamlaib in lebur sa.
 Guígí ar son MMmcC 7c, a scríobh agus a scrúdaigh as leabhair éagsúla an leabhar seo.
Dá mbeadh orm leac a thoghadh le haghaidh m'uaighe féin, bheinn an-sásta leis na focail Oróit do Donnchad scríofa sna seanlitreacha atá le feiceáil ar na leaca i gCluain Mhic Nóis.  Ach is créamadh agus scaipeadh an luaithrigh atá ar intinn agamsa.


