||794||

dúil b2 ceann de na heilimintí; aon rud a cruthaíodh, créatúr ( - de dhúile Dé)


Sruithiu dúilib duine.
Tá an duine níos críonna ná na dúile.
Tá an seanrá seo le fáil i scéilín (Leabhar Laighneach 282b 4) ar Rómhánach, Gréagach agus Eabhrach atá ag díospóireacht faoin gcumhacht is mó ar domhan (as tressiu fil for talmain). 
Tá ceann eile atá cosúil leis sa díolaim seanfhocal Bríathra Flainn Fhína maic Ossu:
Ferr duine dúilib.
Tá an duine níos fearr ná na dúile.
Dar le Colin A. Ireland, an fear a chuir an díolaim seo in eagar, “We may read this maxim as a statement implying that mankind stands at the center of Creation.”
Ach tá leagan eile den nath seo le fáil sa dán “Aithbe damsa bés mora”, ar a dtugtar “The Lament of the Old Woman of Beare” i  mBéarla:
Doíriu dúilib in duine.
Tá an duine níos daoire* ná na dúile.* servile, unfree, ignoble anseo
Is minic a bhréagnaíonn seanfhocal seanfhocal eile.



