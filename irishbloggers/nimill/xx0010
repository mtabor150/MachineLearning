||10||

Seo é an scríobhaí céanna, ag caint arís faoin gcoinneal a fuair sé “le cluainaireacht.” Nochtann sé ainm na mná a thug an solas sin dó. Agus maíonn sé - go dána fós - nach cúis aithrí dóibh é sin.
 Ag sin lethtaobh do sgribus
 oidhqi feil san nicalas
 7 an sgol uile na dtaoi acht meisi
 7 nar aithfrigi dei sin orm fein
na ar a mnaoi tuc solus dom .i. sile

“Sin é an leathanach a scríobh mé oíche Fhéile San Nioclás agus an scoil uilig ina dtámh ach mise, agus níl cúis aithrí de sin orm féin ná ar an mnaoi a thug solas dom, i.e. Síle.”
Is dócha gurbh í Síle an bhean a chiontaigh sé sa nóta seo, an bhean a chuir a aigne óna chuid oibre, dar leis. 



