||1078||


Rinne mé bia deisceartach (.i. Deisceart Mheiriceá, .i. Dixie) aréir le haghaidh feoilséantóirí. Ithim féin chuile rud, ach bhí cairde ón Taobh Eile chun dinnéir againn aréir. Chuir mé ológa dubha (niçoises) sa chál catach i leaba an bhagúin.  D'fhill mé na prátaí milse i scragall in éineacht le sú líomóide, salann, ola almóinne agus sliseanna líomóide, agus bhácáil mé ar feadh i bhfad iad. Agus rinne mé arán as min bhuí ó Anson Mills (an mhin bhuí is fearr ar domhan), sóid, salann, bláthach, ubh amháin, agus beagán ola.  Cuireann na Yankees plúr agus siúcra ann freisin, ach is ABOMINATION é sin.  Bhí súnna talún agus cáca angel food againn mar mhilseog.
O, agus bhí aoibh mhaith ar an gcomhluadar nuair shuigh muid chun boird, tar éis dúinn tosú le cúpla caipirinha an duine ar an deic. 


