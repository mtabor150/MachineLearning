||241||

Is maith liom arán atá simplí agus beagán garbh. Déanaim an bollóigín seo, saghas arán leathan, go minic ag am tae.  Ní thógann sé orm ach dhá nóiméad dhéag.   
Cuirim cáiscín, púdar bácála, salann, beagán uachtair, agus síolta chia i mbabhla.  Is maith liom blas na síolta agus maítear go bhfuil siad thar a bheith sláintiúil.


Cuirim uisce ann agus meascaim na comhábhair le mo chorrmhéar go dtí go mbíonn taos agam.

Fliuchaim mo lámha agus déanaim cáca garbh as.

Isteach sa phota leis, agus cuirim an clár air.  Bhí an pota ar an tine roimh ré agus tá sé measartha te anois.  Ligim don taos bácáil go ceann cúig nóiméad, iompaím é, agus ligim dó fanacht ar an tine cúig nóiméad eile.

Et voilà!  Arán blasta atá donn ar an dá thaobh agus bog sa lár, déanta i níos lú ná cúig nóiméad déag!



