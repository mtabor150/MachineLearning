||1052||
Seo é mo chara Eastónach Silver Pramann arís, a bhí ina Young Pioneer trá den saol, agus a chaith ciarsúr brád dearg agus suaitheantas a raibh aghaidh an fhir mhóir air. Ní raibh an dara rogha aige ag an am sin, ar ndóigh. Le teann grinn a tógadh an grianghraf seo. 
Agus, a deir tú, cén fáth a bhfuil an dealbh seo i Seattle?  Tá mionsonraí an scéil anseo, ach i mbeagán focal, seo mar a tharla: bhí Meiriceánach darbh ainm Lewis Carpenter ag múineadh Béarla sa tSlóvaic sa bhliain 1989 nuair a fuair sé an dealbh i gclós dramh-mhiotail. Cheannaigh sé é ar $13,000. (Tá a lán cré-umha sa dealbh seo!) Fuair Carpenter bás i dtimpiste bóthair sa bhliain 1994 agus tháinig an dealbh go Fremont “ar bhun sealadach”. Mar a dúirt mé cheana, is “áit ait” é Fremont. Is le muintir Charpenter fós an dealbh, agus tá sí le díol.



