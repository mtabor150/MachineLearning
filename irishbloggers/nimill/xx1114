||1114||

“Ailm didiu cétlabrad cech bí, iachtad cech mairb.”

Tá leaganacha den abairt seo le fáil in Auraicept na nÉces (The Scholars' Primer) agus in Immacallam in Dá Thúarad (The Colloquy of the Two Sages).  Seo agaibh é i nGaeilge an lae inniu:
Is é ailm (.i. an litir “a”; Leath do bhéal agus abair “aaaaa”!) an chéad labhairt de gach beo agus an iacht (.i. cnead) de gach marbh.  
Alpha agus omega sa ghuta céanna, an é sin é?  Ní aon rud Gaelach ar leith a bhí sa bhéim seo ar an gcéad litir, áfach.  Mar shampla, tá sūtra Búdaíoch ann nach bhfuil ach aon litir amháin ann -- “A” -- ar ndóigh!  Foirfeacht Eagnaíochta in Aon Litir Amháin an teideal atá air.
Séard a fheiceann tú thuas, dála an scéil, ná cúpla “a” a rinne mé le stampaí rubair a ghearr mé as scriosáin.



