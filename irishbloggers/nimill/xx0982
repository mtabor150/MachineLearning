||982||


An cuimhin libh an blagadán seo a bhíodh ar an nóta £5? Níl a fhios agam cá bhfuair siad an pictiúr nó cé a tharraing é (agus sin scéal eile le fiosrú), ach is é Johannes Scot(t)us Eriugena é mo dhuine. Rugadh Seán an Scot (i.e. an t-Éireannach) thart faoin mbliain 815 ... in Éirinn, ar ndóigh.  Is ionann Eriu-gena agus Éire-ginte. Fuair sé post i gcúirt Shéarlais Mhaoil (Charles the Bald) sa bhliain 845 mar a thuill sé an-chlú ar fud na hEorpa mar scoláire, mar fhealsamh, agus mar aistritheoir théacsanna Gréigise (scil nach raibh ach ag fíorbheagán daoine ag an am sin).  Fear gasta greannmhar a bhí ann freisin. Deirtear go raibh seisean agus an rí ag ól le chéile lá amháin mar ba nós leo.  
D'fhiafraigh an rí: “Quid distat inter sottum et Scottum?” 
“Tabula tantum,”  a d'fhreagair Seán.
“Céard a dhealaíonn pótaire (sot) ó Éireannach (Scot)?”
“An bord, sin an méid.”



