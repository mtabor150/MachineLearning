||486||



Tá cathaoirleach nua ag an bPáirtí Poblachtánach anseo i Meiriceá. Bhí spéis agam sa nuacht seo toisc nach raibh barúil dá laghad agam conas a ainm agus a shloinne, Reince Priebus, a fhuaimniú.  Cheadaigh mé Google, mar is gnách linn, agus tá a fhios agam anois. Rith sé liom, ag an am céanna, go bhfuil cúpla boc mór eile sa pháirtí céanna a bhfuil sloinnte orthu nach bhfuil chomh trédhearcach le Smith agus Dolan.  Seo agaibh toradh mo thaighde:
Reince Priebus  “Rynce Pree-bus” / rains 'pri:·bǝs /
Tim Pawlenty  “Tim Puh-lenty” / pǝ·'len·ti: /
John Boehner  “John Bane-er” / 'bei·nɚ /
Maidir leis an litir “ɚ”, is comhartha IPA í.  “R rhotach” nó "guta R-dhaite" a thugtar ar an bhfuaim seo. Tá sí le fáil i níos lú ná 1% de theangacha an domhain.  Yurok, mar shampla, teanga leathmharbh i dTuaisceart Chalifornia. Agus dhá theanga eile: Béarla Meiriceánach agus Mandairínis!



