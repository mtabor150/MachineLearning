||631||


Tá cara ar cuairt againn ó Pháras anois díreach. Rinne sé béile mór Liobánach dúinn cúpla oíche ó shin, le tabouleh, hummus, agus rudaí eile nach bhfuil ainmneacha agam orthu.  Bhí sé an-bhlasta.
Bhí mias amháin ar an mbord ar thug sé “patates au sumac” air: prátaí bruite brúite, ola olóige, salann, ilspíosra, agus sumach. Níor bhlais mé an spíosra seo riamh roimhe. Séard atá ann ná caora cosúil leis na cinn thuas, triomaithe agus meilte. Tá dath corcra air agus blas liomóideach. Tá sé an-deas agus is féidir a lán de a úsáid. Tá sé ar intinn agam triail a bhaint as anois i sailéid, ar rís, agus mar sin de.

Agus murab ionann agus cróch, spíosra eile a bhfuil dath álainn air, níl an ceann seo daor!



