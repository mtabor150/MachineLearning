||474||

Níl a fhios agam an cuimhin libh an focal “acheiropoieton”.  Íomhá a dhéantar go nádúrtha, gan bhaint ag aon duine ina chruthú, is ea é. 


Seo agaibh acheiropoieton a fuarthas le déanaí i nDearborn Heights, Michigan. Sconna a raibh uisce ag sileadh de a rinne an íomhá seo de Mhuire.


Tá an ceann eile seo le fáil in uaimh sna sléibhte Himalaya. Amarnath an t-ainm atá ar an suíomh ársa oilithreachta seo. Shiva lingam atá ann, dar leis na Hiondúnna. Téann sé i méad agus i laghad leis an séasúr, ach bíonn sé ann i gcónaí.  Tagann na mílte duine sa samhradh gach bliain leis an lingam seo a adhradh.



