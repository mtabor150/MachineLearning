||1006||


An cuimhin leat an rann seo i mBéarla?
Mondays child is fair of face,Tuesdays child is full of grace,Wednesdays child is full of woe,Thursdays child has far to go,Fridays child is loving and giving,Saturdays child works hard for his living,And the child that is born on the Sabbath dayIs bonny and blithe, and good and gay.
Tá rud éigin cosúil leis sin againn i nGaeilge ón gceathrú haois déag, ach ní do pháistí a scríobhadh é. Séard a fheiceann tú sa ghrianghraf thuas ná blúire den téacs atá i gceist agam ó Leabhar Ua Mhaine (f. 47 v):
Nech genes i nDomnach, bidh  [suthain bidh soenmech a be]tha, bid imda i ndomun  [dó]...
An té a bheirtear Dé Domhnaigh, beidh fada, beidh suaimhneach a bheatha, beidh raidhse ar an domhan dó...
Tá an tairngreacht seo an-deas ar fad. Ach ní chomh gealgháireach sin atá siad uilig! Mar shampla, báfar an duine a rugadh Dé Mairt... ach beidh sé go maith le madraí is le mná. Agus maidir leis an té thagann ar an saol Dé Céadaoin, “do·géna gním ndúaircc ria mbáss” (déanfaidh sé gníomh duairc roimh a bhás). 
Tá an téacs iomlán in éineacht le haistriúchán Béarla ar fáil ar líne ag CELT.


