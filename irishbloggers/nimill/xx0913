||913||

Bhí fiche litir san aibítir Ogham ar dtús. Cuireadh cúig litir eile léi, na forfeda (foirfeánna) nó “litreacha breise”, ina dhiaidh sin. Tá fianaise ann gur sheas siad don na consain P agus X, agus do na gutaí Y, Ó, agus É i dtús báire, ach nár baineadh a lán úsáide astu riamh. Thug scoláirí meánaoiseacha brí eile, mar dhéfhoghair, dóibh níos faide anonn.Rith sé liom, ag breathnú ar na patrúin entoptic (focal nach bfhuil ag focal.ie) a luaigh mé sa phost roimhe seo, go bhfuil siad an-chosúil leis na forfeda, an bhís agus an ghreille go háirithe. Ní dóigh liom go bhfuil aon rún diamhair i bhfolach anseo, ach  is suimiúil an rud é mar sin féin chomh bunúsach agus atá na patrúin entoptic seo agus an chaoi a nochtann siad arís is arís i stair chultúrach an chine dhaonna.




