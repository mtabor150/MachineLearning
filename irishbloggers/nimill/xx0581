||581||

Focal deas gonta eile nach bhfuil sa teanga a thuilleadh: 
á
A fhir há!A fhiacail! 
Is ar éigean atá an focal beag seo le fáil sa tSean-Ghaeilge féin ach amháin i gcineál meafair ar a dtugtar kenning. (Is oth liom nach bhfuil Gaeilge ar an bhfocal seo fós.) Is ionann “á” agus “béal”, agus is ionann “fer á” agus “fear béil” .i. “fiacail”. An-deas mar íomhá, nach ea? Dála an scéil, níl sa ‘h’ thuas ach iarracht ar bheagán téagair a thabhairt don fhocal beag seo. Ba sheanchleas é seo ag na scríobhaithe: “hí” in áit “i” agus mar sin de.
Séard atá sna focail thuas ná an chéad líne den rann seo, a chuirtear i mbéal Phádraig Naofa in Bethu Pátraic, nó Vita Tripartita Sancti Patricii (cuid a dó, línte 1618-21). Deirtear gur bhain Pádraig fiacail as a bhéal agus gur thug sé do Easpag Bróin í mar bhí an naomh an-cheanúil air.
A ḟir há, 
ocus mennután immbá, 
ó [a]táam i n-ar [m]bíu 
nochot acca cosindíu. 
A fhir bhéil,agus an teachín ina raibh tú,ó táimid inár mbeathaní fhaca mé go dtí inniu thú.
Tá trí rann eile sa dán seo, ach is leor an chéad cheann anois.



