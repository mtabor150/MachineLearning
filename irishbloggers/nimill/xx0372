||372||

Mar a dúirt mé cheana, tá planda Camellia sinensis agam sa chlós tosaigh. Tá a lán duilleoga úra air anois díreach, agus tá an planda sách mór anois le cúpla ceann díobh a bhaint gan aon dochar a dhéanamh dó, rud a rinne mé arú inné.
na duilleoga díreach tar éis dom iad a bhaint

na duilleoga céanna, 12 uair a chloig níos déanaí, iad feoite agus ag éirí níos dorcha

an chéad lá eile, tar éis dom na duilleoga a thriomú i scilléad an-te

sa taephota anois ar feadh trí nóiméad

an tae glas a tháinig as
Bhí ionadh orm nuair a bhlais mé é!  Ní raibh sé go dona ar chor ar bith.  Le fírinne, bhí an tae seo chomh maith le tae glas a rinne mé le duilleoga a cheannaigh mé.  Ach, ós fearr liom tae dubh le bainne, tabharfaidh mé iarracht ar tae dubh a dhéanamh as na duilleoga an chéad turas eile.



