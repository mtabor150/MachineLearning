||256||

Cad is ciall le hasbarist? Léigh mé an focal seo den chéad uair riamh an lá cheana, i gcéad abairt an ailt seo. Fuair mé míniú air anseo ó Wiki, faoin teideal Public Diplomacy (Israel). Séard atá ann ná an focal Eabhraise hasbara móide an iarmhír Bhéarla -ist.

Maidir leis an bhfocal hasbara, is cosúil gur ainmfhocal atá ann a chiallaíonn “míniú”.  Dúirt an taidhleoir Iosraelach Gideon Meir nach bhfuil focal ar chomhbhrí leis i dteanga ar bith eile.  Is eisean a d'aistrigh é mar “public diplomacy”.  Tá daoine eile ann a chuirfeadh bolscaireacht air, nó “propaganda”, nó “spin”.  Is dócha gur cuid den hasbara féin gan é aistriú mar sin. 






