||619||

Bíodh go bhfuil sé ag stealladh báistí anseo i Seattle inniu, tá tobar an bhlag seo i ndísc. Féach an íomhá thíos.
Tá cairde éagsúla ar aíocht againn gan stad ó 24 Iúil i leith, níos mó na lánúin amháin ag amanna. D'éirigh mé ag 4:45 a.m. inné le mo neacht, Jessica, agus Justin, a páirtí, a thiomáint go dtí an t-aerfort. Níl ach cara amháin ag fanacht linn anois, agus tuigeann seisean rithimí an tí go han-mhaith (.i. conas caife a dhéanamh, an miasniteoir agus an folúsghlantóir a úsáid, etc.), agus ní gá siamsa a dhéanamh dó gach aon nóiméad. Bhain mé sult nach beag as an gcomhluadar uilig ach ...  
Cliceáil ar an ngrianghraf seo le Tom Foster len é a mhéadú.Radharc ar chuid de Dry Falls in oirthear Washington atá ann.



