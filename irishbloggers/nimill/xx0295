||295||


“... mar a déarfá”  Cnuasach Clíséannaciútaí cainte agus frásaí coitianta eile
leSean Mac CionnaithCoiscéim2011
Tháinig an leabhar tagartha nua seo sa phost tráthnóna inniu.  Tá mé díreach tar éis flipeáil tríd. Tig liom a rá libh nár chuir mé mo chuid airgid amú air.  Tá sé mór, cuimsitheach, agus tá an leagan amach an-soiléir agus an-éasca a úsáid.
Seo trí shampla as:
BUNGLEmatters:  you bungled matters loisc tú do ghual is ní dhearna tú do ghoradh
KISSground: he kisses the very ground she walks on pógann sé lorg a bonnaí sa talamh
RIGHThand: my right-hand man mo ghiolla ghualainne
Tá an chéad cheann le fáil in Díolaim d'Abairtí Dúchasacha freisin.  Is úsáideach an leabhar é sin, gan dabht, ach tá an ceann nua seo níos mó.
Is féidir gur tháinig an dara ceann isteach ón teanga eile, ach is deas an leagan Gaeilge é seo. Ní lomaistriúchán focal-ar-fhocal ar an mBéarla é.
Thaitin an tríú ceann go mór liom.  Ach ní thuigim cén fáth ar séimhíodh “gualainne”.  Botún cló nó eile?
Mholfainn dóibh siúd a scríobhann an Ghaeilge go minic (idir bhlagadóirí agus eile) “... mar a déarfá”  a chur lena gcuid gléasanna scríbhneoireachta.



