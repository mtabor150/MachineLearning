||911||


Actinidia arguta an t-ainm oifigiúil atá air. Tá sé cosúil leis an gkiwi, ach tá sé níos lú, níl a chraiceann guaireach ar chor ar bith, agus is dóigh liom go bhfuil a bhlas níos fearr ná blas an chíobhaí. Itear mar fhíonchaora iad. Kiwi berries a thugtar orthu anseo. Tá siad ar fáil ar an margadh lena dó nó a trí de bhlianta anuas sa Phacific Northwest. Is in Oregon go háirithe a thógtar iad. Níl seilf-ré fhada acu, agus níl siad ar fáil ach ar feadh tréimhse ghairid san fhómhar. 
Tá meas ar leith agam ar thorthaí nach mbíonn ar fáil an bhliain ar fad, torthaí a bhfuil a séasúr féin acu. Peaches in the summertime, apples in the fall, if I can't have the girl I love, I won't have none at all, mar a deir an t-amhrán. Níl bheadh péitseog an tsamhraidh chomh milis ná chomh cumhra agus atá dá mbeadh sí ar fáil i lár an gheimhridh freisin. Agus... cé go bhfuil na horáistí a fhaigheann muid ón Astráil ceart go leor ó am go ham, tá ceist na coiscéime carbóin le cur san áireamh anois freisin.



