||1015||


Tá an dip níos uaine ná mar atá sé sa phictiúr seo a rinne mé le ceamara mo ríomhaire. Tá sé éasca agus an-bhlasta. Agus sláintiúil. Agus séasúrach, mar tá miontas úr ag teastáil. Is féidir piseáin úra a úsáid chomh maith, ach tá les petits pois reoite an-mhaith san oideas seo, agus i bhfad níos saoire.

Cuir na comhábhair seo uilig sa chumascóir nó sa phróiseálaí bia go dtí go mbeidh siad chomh mionghearrtha nó chomh mín agus is mian leat:
3 chupán de phiseáin reoite, tar éis iad bhruith ar feadh dhá nóiméad nó trí i gcupán uisce agus ansin an t-uisce a scagadh díobh
3 spúnóg mhór de chnónna péine nó de chnónna caisiú, tar éis iad a thóstáil i bhfriochtán nó san oigheann / toaster oven
cupán amháin de cháis Parmigiano-Reggiano grátáilte
1/4 cupán de mhiontas úr, nó níos mó
2 spúnóg mhór d'ola olóige
beagán gairleoige nó chile picante (serrano, jalapeño, etc.)
salann agus piobar
Aon cheist?


