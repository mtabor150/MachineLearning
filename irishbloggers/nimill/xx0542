||542||


Is cosúil go bhfuil a Naofacht tar éis teacht ar athchomhairle faoi na coiscíní faoi dheireadh. Tá lucht troda in aghaidh SEIF ag cur fáilte roimh na hathchomhairle seo, chomh maith le Caitlicí forchéimnitheacha, UNAIDS, agus a lán daoine nach iad.
Agus anois, scéilín grinn (agus fíor). Fiche bliain ó shin bhí cara de mo chuid ar an mbus i San Francisco. Thug sé faoi deara an fógra seo scríofa i gceannlitreacha loma gan mhaisiú:
USA CONDONES!
“U.S.A condones what??” a dúirt sé leis féin, a intinn ag rith ar an iliomad samplaí de mhí-iompar polaitíochta agus eile: “Condones racism? Torture? Child labor?” Ansin chuala sé clic bheag ina intinn. Spáinnis a bhí ann. “Bain úsáid as condaim!”



