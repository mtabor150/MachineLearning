||475||


rop lir do chlann gainim lir
Go raibh do chlann chomh líomhar le gaineamh na farraige!
Is cuid de dhán í an bheannacht seo, dán a cuireadh i mbéal Phádraig Naofa agus atá le fáil in “Genelach Conmaicne” sa lámhscríbhinn Rawl. B 502 (fol. 87r).  
Is maith liom an t-imeartas focal atá againn anseo leis an dá fhocal “lir”.
1) Is aidiacht é an focal “il” sa tSean-Ghaeilge. Ciallaíonn sí “líonmhar”. Bhí cleas acu ag an am sin nach bhfuil againn níos mó: an chéim chothraim nó the equative. Is í an chéim chothroim den aidiacht “il” (aidiacht mhírialta, dála an scéil) ná “lir”.  Is ionann “lir” agus “chomh líonmhar (le)”.
2) Tá an focal “lear” againn fós. “Farraige, aigéan” an chiall atá leis (“dul thar lear”) agus is é an ginideach atá aige ná “lir”.


Chuir an bheannacht seo an íomhá seo i gcuimhne dom!



