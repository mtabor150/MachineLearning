||620||


Creidtear go forleathan gur botún mór faisin é seo. Ach is minic a fheictear daoine ag caitheamh cuarán le stocaí sna bólaí seo. Déanaim féin é uaireanta. Cuid de fhéiniúlacht an Phacific Northwest é, in éineacht leis an Utilikilt™.


Tá fianaise againn anois go ndearna na Rómhánaigh an rud céanna! Tá seandálaithe ag obair ar shuíomh Rómhánach i Yorkshire Thuaidh faoi láthair. Fuair siad patrúin sa mheirg ar thairní i gcuarán a tháinig ó stoca nó ó rud éigin eile an-chosúil leis sin. Cuireann an fhianaise nua seo le píosa eile fianaise a fuarthas san Amhainn Tees i gCo. Durham cúig bliana ó shin, an cos rásúir thuas. Tá stoca olla le feiceáil go soiléir faoin gcuarán!



