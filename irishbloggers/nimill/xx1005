||1005||


“Tá sé te!” i Lushootseed, teanga dhúchasach an cheantair a bhfuil Seattle suite ann, Puget Sound. Tá sé níos mó ná te anseo faoi láthair. Tá sé an-te, thar a bheith te: 96F inné, brothallach agus gan leoithne gaoithe ag leathuair tar éis a cúig nuair d'éirigh mé ar maidin inniu, agus 102F sa réamháisnéis don lá. Ní raibh sé riamh níos teo ná 100F anseo.
Ní bheadh an teocht seo as an ngnáth i Sacramento nó i Phoenix, gan trácht ar Phalm Springs. Ach murab ionann agus na háiteanna sin, ní bhíonn aerchóiriú sna tithe anseo. Níl againne sa teach seo ach geolán san fhuinneog. Ach tá an t-áth orainn mar sin féin: tá leaba bhreise againn san íoslach, mar a mbíonn sé réasúnta fionnuar. Murach sin, bheinn caillte!


