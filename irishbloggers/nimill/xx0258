||258||

бууз
Mí ó shin fuair mé bialann beag in Lake City, bruachbhaile de chuid Sheattle.  Joy Teriyaki an t-ainm atá air.  Ach ós Mongólach an t-úinéir, tá biachlár Mongólach acu chomh maith leis an teriyaki.  Is léir ón mbiachlár sin go n-itheann na Mongólaigh a lán mairtfheola!  An mias is ansa liom acu ná búz, saghas domplagán galaithe atá líonta le feoil mhinithe in éindí le beagáinín oinniúin is cabáiste.  Itear iad le hanlann tanaí déanta as anlann soighe, fínéagr ríse, agus piobar dearg.  
Ar an dea-uair domsa, is féidir liom iad a cheannach uathu i bhfoirm reoite ar phraghs an-réasúnta.  Isteach sa chiseán galaithe (ceann déanta as bambú agam) leo agus fiche nóiméad níos déanaí tá siad réidh le hithe, te agus blasta!  Is nós liom anois iad a úsáid mar chúrsa tosaigh nuair a bhíonn cairde chun dinnéir againn.  Is breá leo iad!
Dála an scéil, má tá cur amach agat ar bhia Tibéadach, is ionann búz agus mómó.



