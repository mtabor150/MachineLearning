||856||


Tá crios ardbhrú ina shuí orainn anseo i gceantar Puget Sound faoi láthair.  Tá scamaill ísle ina luí ar gcuid mhaith den réigiún dá dheasca, mar atá le feiceáil sa ghrianghraf seo a rinne Reid Wolcott, mac léinn in Atmospheric Sciences san Ollscoil anseo. Is iad na Sléibhte Olympic a fheiceann tú sa chúlra. An chéad rud a rinne mé ar an ríomhaire ar maidin ná dul go dtí suíomh Puget Sound Clean Air Agency le fáil amach an bhfuil burn ban i bhfeidhm sa chontae seo. Ní bhaineann muid a lán úsáide as an tinteán  -- níl sé éifeachtach ná “glas” -- ach tá an tine go hálainn agus an-chairdiúil ar ócáidí speisialta, agus beidh cairde chunn dinnéir againn anocht. Ar an dea-uair dúinn, cé go bhfuil cosc ar thinte sna contaetha máguaird, tá an ghrian ag dealramh ar Sheattle agus tá cead againn bloc na Nollag a lasadh.
Go raibh solas agus teas gan smúit agaibh uilig anois agus san athbhliain!



