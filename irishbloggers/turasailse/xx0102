||102||

Níl an léarscáil bunoscionn, mar a mhaigh Aonghus. Fine Gall atá ann (nó Co. fhine Gall mar a chuirtí air cúpla bliain ó shin, ag cur mearbhaill ar thurasóirí). Nó ta súil agam nach bhfuil sé bunoscionn - is ó shuíomh Shábháilteacht Uiscí na hÉireann é agus níor mhaith liom a rá leo go bhfuil siad an oiread sin ar strae. Déarfaidh mé go soiléir nach bhfuil anseo ach píosa craic - d'fhéadfaí Baile na nDrugaí a bhaisteadh a leath na tíre, mo bhaile fein san áireamh! Agus níl oiread is ainm amháin naomh ann - níl Jude féin ann! Ach ina dhiaidh sin tá Taoiseachtown ann...

Tá go leor 'baile' ann mar go bhfuil go leor acu i mBaile Átha Cliath, an chuid is mó acu ag dul siar chuig aimsir na Normannach, nuair a bronnadh tailte ar na tiarna a tháinig anoir (Baile Hunt, Baile bhlainseir, Baile Hairt srl.)

Ballybuck - Baile bocht. Tá a fhios agam go bhfuil Baile Bocht eile ann sa chathair féin ach tá na créatúiríní seo fágtha ar an imeall amach ón chósta agus gan móran acmhainní acu.
Cummasachuckland - Baile Chuma sa tSioc. Ceist mhaith - sioc nó 'sheugh' Bhéarla Ibéarnach an Tuaiscirt anseo? Is ionann 'sheugh' agus díog. Is rí-chuma liom an cuiall ata leis.
Mishawlrightjack - Mise Alright Jeáic
Doonanrogee - Dún na nDrugaí
Ballypark - Baile na Páirce (ceann de na háiteacha in oirthear na tíre nach bhfuil tithe air)

Cloonamoght - Cluain na mBocht (bhuel, tá siad bocht i gcomparáid le roinnt daoine eile sa cheantar)

Ballygaliff - Baile Gailf (- galfchúrsaí.... galfchúrsaí...)

Gunny - Gunnaí (ta a fhios agam , Béarlachas den scoth ar Shord)

Baileanassy - Baile an Fhásaigh (fásach, ach gan tithe in áit bheith gan duilliúr)

Ballyglassagh - Baile na Glaise (an rud is annamh is iontach)

Ballogly - Ballóglaigh

Shleemaghville - Baile na Slíomadóirí

Ligseeragh - Lig na Saoire (tithe saoire)

Taoiseachtown ... An Boss é fein

Portbawalumvey - Port Ba Mhaith Liom Bheith (daoine atá ar thóir an chlú)

Portsavver - Port Saibhir (na daoine a bhfuil clú orthu)

Portnore (Port an Óir - Dutch Gold, chan Ór na gréine ag éirí)

Doonrelt - Dún Réalt (nó Na hArdaí RTE, mar a bheir muintir na háite air)

Tranaver - Trá na bhFear (más duine singil thú)

Inishgalf - (Inis Gailf) ar muir is ar thír...

Ballyfatty - Baile Fataí (i lár ceantar nach n-itheann éinne aon charbs ann) 

Portmween - Port Maoine (Port an IarThíogair?)

Coonjarood - Cúinne Dearúdta (súil acu go bhfuil dearmad déanta orthu agus nach dtógfar a thuilleadh teach ann)

Ballygall - Baile na nGall (agus tá trá bheag dheas ann)

Parkanny - Páirc an fhia (fadó, fadó, agus is fad a bhí...)


