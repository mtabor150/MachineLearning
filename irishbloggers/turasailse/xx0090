||90||

Lá salach i mBaile Átha Cliath inniu. Fliuchas agus fuacht. Tá an fómhar linn, cinnte.

Ar mo bhealach ar ais chuig an charr ag teacht amach as Raidió na Life, thug mé faoi deara go raibh am póstaeir ann arís. Don reifreann i nDeireadh an Fhómhair, an iarraidh seo. Agus na turcaithe ag vótáil ar son na Nollag, chonacthas domh, leis na páirtithe rialtais ag moladh vóta 'Tá' le dieradh a chur leis an Seanad.


Ní hé nach mbeidh mé féin ag vótáil 'Tá'. Beidh. Tá ceathrar againn sa teach le vótaí don Dáil. Níl ach duine amháin a bhfuil vóta aige don Seanad, agus dhá vóta aige, do dhá choiste, lena chois. An triúr eile sa teach, níl guth ar bith againn don teach 'uachtarach'. Is léir gur cosmhuintir muid i dtéarmaí polaitiúla. Saoránaigh den dara grád.

Sin trí vóta 'Tá' mar thús, agus vóta ón duine eile le deireadh a chur lena ré aonarach sa teach i vótaí reifrinn. Caithfidh sé vótáil leis na turc-... leis an pháirtí. 


