||9||



Tá mé i ndiaidh roinnt agallamh  a dhéanamh le grúpaí raidió pobail an mhí seo. Daoine óga a chuir na hagallaimh orm don chuid is mó. Ach bhí cúpla duine níos sine i gceist, agus níl a fhios agam an é Asperger nó Aineolas a chuir orthu na ceisteanna a leanas a cheapadh:
1.An bhfuil tú sásta nach bhfuair tú bás ón ailse?
Freagra:Tá. 
2.An raibh do mhuintir agus do chairde ag tacú leat?
Freagra:Léigh an bleeeeedin’ blag, agus an cnuasach véarsaíochta, a chroí. Déan do thaighde. Fanann roinnt daoine leat, tréigeann daoine eile thú, agus déanann tú cairdis nua.
3.Conas ar mhothaigh tú nuair a dúradh go raibh ailse ort?
Freagra:Nár léigh tú anblag seo sular tháinig muid ar aer?
4.Ar chuidigh Dia leat ar do bhealach tríd an rud ar fad?
Fregra:Is léir nach ndearna tú do chuid obair bhaile, a chroí. Ní chreidim go bhfuil aon dia, Dia ná Cia ann.
5.Conas ar mhothaigh tú nuair a chaill tú do ghruaig?
Freagra:Ó, ffs. Léigh an blag nó déan taighde nó cuir na ceisteanna chugam roimh ré le spléachadh a thabhairt orthu, an ndéanfá é sin, le do thoil?
6.An tuin urramach
Freagra:
Seo an rud a bheirim ar an tuin sin sa ghlór a thagann ar dhaoine nuair a chluin siad go raibh ailse orm. Íslíonn an ton agus labhraíonn siad go mall. Bhí mé tinn, a dhaoine, ní bhfuair mé bás. Nach bhfuil mé ag caint leat anois féin? Tá m’intinn friochta ag an chemo, cinnte, ach tá go leor de fágtha agam gur féidir liom comhrá leathchéillí a bheith agam leat go fóill.


