||190||

Tá cara liom a chaill gaol ar na mallaibh. Scríobh mé píosa fada mar gheall ar an tarlúint sin ach i ndeireadh na dála níl gá leis na focail. Bíonn amanna ann nach n-oibríonn siad aon draíocht.
A chara, seo mo bharróg duitse. Tá nath cainte ag na Spáinnigh ar ghnáth leo a chur ina litreacha foirmeálta go dtí le deireanas - 'tá mé ag do chosa'. Ciallaíonn sé, aon rud gur féidir liom a dhéanamh duit, déanfaidh. Beidh mé ag do chosa duit, a chara dhíl, beidh mé ar fáil le barróga, agus beidh mo chroí i gcomhbhá le do chroí bhrúite, bhriste chomh fada is a bheas mé ann. Tabhair aire.


