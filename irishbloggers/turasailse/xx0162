||162||

Ó labhair mé ar Rhys Morgan agus a bhlag frithchlinice tá rud saoithiúil le tabhairt faoi deara i mo chuid staitisticí. Tá suíomh ar leith ag scannáil an bhlaig cúpla uair sa lá. Níl a fhios agam an é na heocharfhocail 'Rhys Morgan', nó 'ailse' nó ceann éigin eile, ach is íoróineach an mhaise é go bhfuil suíomh a dhíolann tobac ag coinneáil súl ar mo bhlaigín! Bíodh acu, ní bhfaighidh siad anseo ach rámhaille agus buneolas do dhaoine a bhfuil an tobac curtha ar leataobh acu, má bhí siad ariamh á chaitheamh (níor chaith mé totíní le mo bheo).


