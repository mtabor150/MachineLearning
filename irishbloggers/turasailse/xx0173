||173||




ar fáil ar  tréimhse anois agus arís ag 'caint' le fíorChatalan darb ainm Jordi, ar Facebook. Tuigeann sibh cad is fíorGhael ann? Níl siad 'fíor' ar chor ar bith i gcomparáid leis an fhíorChatalan seo. Cuireann sé naisc in airde ar mo leathanach chomh maith. Bhí sé ag trácht cúpla lá ó shin ar chlár Catalan darb ainm 'Karakia', a chuireann cócaireacht ó thíortha eile roimh an lucht féachana ar an teilifís Catalan. TC33, más mian libh, in áit TG4.

Seo píosa ó chlár ar thrácht sé air, Baill den fhoireann pheil Ghaelach i mBarcelona, na 'Barcelona Gaels', agus iad i mbun cócaireachta 'al irlandés'. Tá moll mór de na píosaí seo in airde ar YouTube. Níl mé chun iad uilig a chur anseo, ach má théann sibh isteach in YouTube don chéad cheann, tchífidh sibh naisc chuig na píosaí eile den chlár ar thaobh na láimhe deise, agus is féidir libh féachaint orthu de réir mar a oireann. In Catalan an tráchtaireacht, ach fiú do na daoine sin nach bhfuil Spáinnis nó Fraincis nó Iodálais féin acu le cuidiú leo é a thuigbheáil (ní thuigim féin gach focal ach tuigim an bhrí, a mhórán ná a bheagán), tá na híomhánna agus an ceol mealltach go leor.

Mar fhocal scoir - níl a fhios agam cén bharúil atá ag Jordi de léarscail na hÉireann ag tús an phíosa seo!


