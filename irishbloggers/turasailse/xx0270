||270||

 Tá daoine ann a chreideann gurb ionann aingil agus altraí. Ní hamhlaidh atá. Is daoine iad altraí, daoine le fadhbanna morgáiste, achrann céile, easpa foighne nó just fíordhrochlá ar nós gach duine eile.  
   
Ar chríochnú mo thrí chúrsa FEC bhí trí chúrsa Doxitaxel le déanamh agam. Chomh maith leis an athrú seo, ba léir go raibh an chaemo ag cur isteach ar na féitheacha. Bhí siad ag éirí tanaí, crua agus bhí claonadh acu dul i bhfolach chomh luath is a bhfaighfidís boladh na snáthaide. Bhí sé ag éirí deacair féith oiriúnach a aimsiú de réir mar a chuaigh an chaemo ar aghaidh.   
   
An lá deireanach den FEC, bhí banaltra óg ag iarraidh teacht ar fhéith. Chuir mé mo láimh faoi uisce te, d’ól mé tae té agus i ndeireadh na dála tháinig cúpla banaltra eile isteach chun triail a bhaint as, gan aon toradh. Leis sin, tháinig banaltra níos sine agus éide éagsúil uirthi chun tosaigh. D’fhéach sín orm go mífhoighideach agus rinne sí fútaráil fústráil go bhfuair sí an snáthaid isteach. Ansin ar sí ’bhuel, beidh tú ag fáil line PICC mar sin, agus is mise a bheas á cur isteach. Ní rachaimid tríd seo arís leat’, amhail is go ndearna mé rud éigin mícheart. Dhá uair a’ chloig níos moille bhí mé réidh. Thug siad mála beag de na drugaí breise don mhúisc agus ar aile dom agus leabhrán dar teideal ‘You and your PICC line’. Bedtime reading.  

  
Á cur isteach:  
  
   
Á baint amach  



