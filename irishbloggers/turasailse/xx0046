||46||
Díreach in am don Lá Ailse. Seo an téacs den chnuasach véarsaíochta a foilsíodh cúpla bliain ó shin ag Coiscéim. Ní chuireann siad féin ábhar amach go leictreonach.

Is í m'iníon, Siubhán, a dhear an clúdach don leabhar sin (thuas), bunaithe ar phortráid grianghrafadóra díom nuair a bhí mé beag bídeach.

Níl mé ag rá gur filíocht chruthanta atá anseo, ach is taifead fial é ar an turas a thosaigh mé i 2008 agus a shiúlaim go fóill.

Caith cúpla pingin nó cent sa bhosca an t-am seo den bhliain ag na heagraíochtaí deonacha ar nós Action Cancer agus Cumann Ailse na hÉireann. Le mbur dtoil.




Turas Ailse ©leRéaltán Ní Leannáin
Do Mháire Ní Chéilleachair, a fuair bás le hailse, maraon le Linda, Dónall agus Carol, a fuair bás le linn mo thurais.Agus i gcuimhne Mick Boran, a thug beatha.
Clár

InsintBithóipseAn bhanaltra ailseCairdeGruagairíSamhradhComhrá liom féinAr an bharda sceanaAg siúl isteach in MacMillanNa foclaBearradhTéarma nuaFoltTinn tuirseachCóisir An bhanaltra dhánaDubh dóiteBarda an bháisAn ceathrú hurlárAn bhrídeogFéar úrEarrachAn trí ní
 





InsintNo, no, no.Tá an duine contráilte agat.Níl sin sa chlann s’againne,Na frídíní beaga bídeacha i mo chíoch chléAr nós damhsóirí ag déanamh seite.Iad sin is cúis leis seo. Ó… ó… ó…Tchím éAr an ultrafhuaim.Trom, tromluí trom, píosa trom I mo chorp istighLoch beag dubh ar an ultrafhuaim.Screadaíl,Gol…Níl aon aer sa seomra seoCá’il an ciarsúr…‘’nois tá an chéad duine eile le feiceáil agam;Gabh amach led’ thoil,Slán, slán, a chroí, gabh abhaile le d’ualach.’
©Réaltán Ní Leannáin



BithóipseAiméan do na hinnill.Leaba in airde san aer agus staighre bheag le dreapadh,Cíoch ar luascadh anuas.Plaistic fuar, druil mín miotail.Ó, amharc air sin -Pictiúr blátha ar an bhallaI lár na cúistiúnachta meánaoisí seo.Ag titim i mo chodladh Ar an leabaMar nár chodail mé le seachtain.Mothaím sá beag i mo chíoch,Tuar ar an todhchaí.Fuil is feoil,Scian is sceon.Deora goirteDon chíoch thirimNach mbeathaíonn a thuilleadh.
©Réaltán Ní Leannáin          



An bhanaltra ailse‘Blah… blah, blah…’Tá sí séimh, siúráilteDe na rudaí atá romham,Cinnte ach cineálta,Aingeal seo, madame na péine.‘Blah… blah, blah’Scian, drugaí,Saol iarsceana,Uilig ag sileadh ó do bheola ciúine báúla.‘Blah…blah, blah, blah…’‘An stopfaidh mé?Bhfuil do sháith agat inniu?Ar mhaith leat deoch?Ciarsúr?’Corp nua – bheadh sin ina sheift agam.‘Blah…blah, blah, blah, blah…’Níl bláth ar an aimsir,Ná bláthú ar mo thuras,Is mo dhroim ag dul tríd an bhalla,Ag cúlú ón aistear atá le theacht.
©Réaltán Ní Leannáin




CairdeScáthán bhur ndóchaisNó bhur n-éadóchais féin.Sceon in bhur súile.
Buíochas le diaNach muide atá ann,Nach muide, Nach muide.
Is trua nach mise,Nach mise,Nach mise,Is trua nach mise mo chairde.
Ach ní tusa a chaith, ar siadIs muide a chaith.Ní tusa a d’ól,Is muide a d’ól.Ach is mise a bhain an fómhar.
Ag iarraidh diúltú don uafás.Caoineann siad,Imíonn siad,Tost.
©Réaltán Ní Leannáin




GruagairíSalon beag béal dorais,Gan cappucino, gan só.Seanphlaistic is péint aosta,Scátháin gan framaí. Beirt mhuileach á reachtáil,Geabach, giodalach, cabaireach.‘Cad a thug ort an liath a cheilt aige seo?’‘Athrú intinne’ ar mise, Go bog, ciúin, i gcogar.‘Agus cén dath?’, an dathchlár ar láimh.Fút féin a fhágaim é, a mhuileach bheag.Agus cíorann sí mo ghruaig agus cíorann sí mo scéalAmach as m’intinn mheilte, bhrúite, Agus tagann na scéalta acu siúd…Deirfiúr a d’aimsigh cnapán agus a fuair leigheas.Máthair mhór a d’aimsigh cnapán agus a fuair bás.An mhuileach eile lena cnapán gan dochar,Ina luí go ciúin sochar ina cíoch-sa féin.‘Seo, leag lámh air, ní chreidfidh tú chomh mór is atá!’ ar sí,Ag tarraingt mo lámh mharbh thar a brollach te teolaíGo dtagann na méara faiteacha ar an chnapán mhór.
Gan trua gan taom,Le dóchas is dúchas,Cíorann siad líon idir eadrainn.Agus luíonn mo chluasa siar faoi shó,Ag ligint don taoide scéalaíochta éiríIna rabharta thar chluasa agus intinn.Ag cuimilt croí,Ag ciúiniú intinne…Mo bheirt mhuileach cois cuain.Mo bheirt aingeal óg aduaidh.
©Réaltán Ní Leannáin




SamhradhDonostia, Bilbo, León, Maidrid,Barcelona, Santiago, Quepos, Riaza.Dúthracht maidine, geabaireacht is clabaireacht,Spraoi oíche, vino, ceol is gleo,Siesta idir eadarthu…Boladh toitíni ar na sráideanna cúnga teo,Talamh ruathirim, rósta, deataithe,Bearrtha ag an samhradh, ag fanacht ar an fhómhar.Cuimhní anois ar shamhraí eile…
Ag amharc amach ar scamaill liatha,Ag cur cluasa le trost na fearthainne,Samhradh seo na hailse,Samhradh seo na hÉireann.
Ach bíonn dealán idir na ceatha - Glórtha geala leanaí,Naíonáin ag gáire sna gáirdíní cúil,Gasúir ag scairtigh ar a chéile ar an tsráid,Girseacha ag aithris is ag súgradh le téad ar an fhaiche.Éist leo agus cuirfidh siad suaimhneas ort,Samhradh ar an tsráid i mBaile Átha Cliath
Deireadh seachtaine sna cnoicI dteaichín i gcuideachta madadh rua is piasún.Ceiliúr colúr ag déanamh damhsa mall ar an díon,Abhainn ag monabhar amuigh,Tine ag spréachadh istigh,Siosarnach na bpáipéar Domhnaigh,Boladh caife.Samhradh i gCill Mhantáin
Abhainn chaismearnach,Crainn ag osnaíl,Piasún ag cleatráil,Péacóg ag lúlú,Madadh rua faoi chrann,Luchóg mhór faoi dheifir,Spéir ghlan, spéir gheal,Samhradh in Éirinn.
©Réaltán Ní Leannáin 




Comhrá liom féinNíl an ceann seo ach trí sheachtain d’aois…Bhí an ghrian ag soilsiú an lá a cheannaigh mé é seo…Aon uair amhain a chaith mé an gúna seo…
Rinne an ceann seo dualgas dom sa Spáinn agus sa bhaile – nuair a tháinig an ghrian chugainn – tá sé seanchaite…Ach is beag orm á chur sa mhála plaisteach dubh…
Thaitin an ceann seo leatsa ariamh…Níor chaith mé an ceann seo go fóill, fiú,Bhí mé ag fanacht ar an ócáid speisialta…
Siosarnach an mhálaAg ceilt suaitheadh mo chinn.Ag caitheamh amach mo chuid éadaigh An oíche roimh dhíchíochadh.
©Réaltán Ní Leannáin




Ar an Bharda Sceana Gol na gcíocha gearrtha.Caoineadh ciúin sa dorchadas.Linn féin.
Gan chéile,Gan chlann,Gan chúram,Muid féin lenár machnamh dorcha, Gruama. 
Ar leathchíoch,Ar ainchíoch,Nó ag fanachtAr an scian.
Siúracha siúráilteAg dáileadh piollaí suain,Nach ndéanann feidhmDon imní ná don chumha.Ní dhéanfaidh faic feidhm anseoAch am.
©Réaltán Ní Leannáin




Ag siúl isteach in MacMillan Cos, cos eile, a haon, a dó.Cos, cos eile, a haon, a dó.Siúil,Siúil,Siúil, a rún,Isteach san ionad ailse.
Ach níl mé tinn, a haon, a dó.Níl rud ar bith cearr, a haon, a dó.Níl,Níl,Níl, a rún.Isteach an doras gloine.
Deor, deor eile, a haon, a dó.Deor, deor eile, a haon, a dó.Preabadh croí,Preab,Preabadaigh,Cluasa bodhraithe le heagla
Anáil isteach, a haon, a dó.Anáil amach, a haon, a dó.Isteach,Amach,Isteach amach,I lár an tsaoil seo go gasta
Deora troma, a haon, a dó.Guth gan ghlór, a haon, a dó.Ciúin,Ciúin, Ciúin, a rún.Anseo i dteach na hailse
Súile séimhe, a haon, a dó.Lámha lácha, a haon, a dó.Glórtha cneasta, a haon, a dóSeo, seo, seo…Seo, seo, a rún.I dteach na hailse feasta.
©Réaltán Ní Leannáin



Na focla’Tá mé ag smaoineamh ort…’’Tá tú i mo phaidreacha…’‘Má thig liom rud ar bith a dhéanamh duit…’
I gcroílár an dorchadaisAgus tadhall láimhe de dhíth,Nó barróg,Nó focal caoin,Tá níos mó ná focla de dhíth,Agus mé ag breathnú aníos Trí cheobhrán an chemo.
‘Táimid tuirseach faoi seo,Tá tú tamall as ár láthair.Déanaimis dearúd duitGo dtaga tú ar ais chugainn beo.’Nó leanann an saol,Ní fhanann an saolAr mhaille an tinnis.Tá rudaí le déanamh,Tá borradh le faobhadh,Acu siúd i measc na bhfollán.
Chreid mé sna focla,Ach bhí mé meallta.Níl am le spáráil ag an lucht corpshaibhir,Ag an drong mórfhuinnimh,Ag an dream lánsaoil.
Agus dílleachtaí na drochshláinte,Bímis beo ar na focla - Comhbhrón...Rath Dé ort…Tharla sé don bhean eile seo…Beidh sé dian ort…Beidh sé dian ort …Beidh sé dian ort…
Agus tá.Agus bhí.
©Réaltán Ní Leannáin



Bearradh Ribí nimhneacha Ag titim go frasIna bpunainn,Leisc roimh an bhlagaidAg iompú ina leiscRoimh an bhlaosc phianmhar nimhneach.
Níl ailse ormNuair atá me ag caint le daoine.Bhí ailse ionamGur ghearr siad amach í,Gur chuir siad ceimicí ina háit,A rinne tinn mé,A dhéanfas tinn mé tamall eile,Go cionn tamaillín.Ach tá an saol gearrAgus imeoidh an mhúisc seo Agus beidh mo shaol gearr ar ais agam.
Ribí ar an urlar,Carn beagIn onóir na sláinte.An rasúrAg sciorradh,Ag cur deiridhLe ré na flúirse.Fómhar bainteSnip.daoine ag siúl ar an tsráid,gan an dara spléachadh.Snip.daoine ag caint liom mar a bheadh duine fásta ionam.Snip.daoine ag plé liom go réchúiseach.Snip.ag siúl i measc daoine go hanaithnid.Snip.mo shaol mar a bhí.Snip.
Ach seo mise go fóill,An mise a bhí ann roimhe,An mise a dhéanann dinnéir réidh don chlann,a dhéanann liostaí don siopadóireacht,a ghlanann an folcadán,a níonn is a thriomaíonn éadaí,a bhronnann barróg ar an mhadadh,a chuireann an cat ag crónán le cuimilt,a thugann comhairle do na daoine óga (Cuma an éisteann nó nach n-éisteann).
Ach ní ise atá ann anois i súilibh dhaoine,Ach an duine eile sin…An duine tinn.An bhean bhlagaideach.Méara páistí agus súile móra dhaoine móraAg díriú ar an chuid is lúDen mise.
©Réaltán Ní Leannáin 




Téarma nua Spleodrach scléipeach,Buacach béalbhinn,Fuinneamh ó thóin go cár!Ag beicíl,Ag screadaíl,Lán óilSan oíche,Ag lonnrú i gcéin Faoi bhun mo neid.
Beag an bhearna an téarma seoIdir scáth an bheatha is báis,Nó  mar sin is léir,Is mé faoi leigheasA mharaíonn idir chara agus namhaid.Leigheas lán nimhe,A sciobann dóchas,A nochtann feoil bhlagaideach bhán.Is iad siúd nach fios,Beag beann, ar bís,A mbliain faoi bhláth.Ná feoitear!
Blianta eile is miseA chumfadh cumann,A chruthódh caidreamh leo,De lá glé geal, sa rang.Ach ní hann an tráth seo domsa,Ach éisteacht le fuadar na hoíche Is cuimhniú ar laethe a bhí.
©Réaltán Ní Leannáin




Folt Tá folach mo náire imithe,An folt a chlúdaigh m’anam ón domhan mhór.Folt ar chaith mé airgead air,Folt ar chaith mé cúram air,Folt a ndearna mé neamhaird air,Is anois tá sé imithe. Mo nochtú go smior,Comhartha galair doshéanta,Bratach ar foluain don trua agus don eagla.
Sciorrann súile uaim go faiteach,Aiféaltas roimh mo náire,Náire a chlúdaím Le nach leáfaidh m’anamAmach tríd an chraiceann bhándeargAgus síos tríd an ghág sa chasán romham.
Is tá bréagfholt ina áit.Folt níos finne.Ribí díreacha.Gan breac ar bith ann.Agus stráinséar i gcónaí foirfeAg stánadh orm ón scáthán amach.
Agus coinním súil amachDo na bréaga eileAr an tsráid...Ag stad an bhus...I siopaí...Folach náire a théann anamacha dhaoine eileAgus a chuireann stop leis an stánadh,Le ceisteanna leanaí,Le fearg ár bpáistí,Le teitheadh fir,Le fáisceadh ban,Le deora carad.
©Réaltán Ní Leannáin




Tinn tuirseach Thréig siad mé nuair a d’éirigh me tinn,Thréig siad mé roimh an tsamhradhIs ní fhacthas iad ó shin.Thréig siad mé don obair,Don chuideachta is don dua.Thréig siad mé le leithleas,Le faitíos is le trua.
Ní dóigh leo siúd gur tréigint é,Iad siúd i lár dhaoine fós.Ní thuigeann siad an oíche bhalbhA thugann drud on doras.
A saol lán fuinnimh,Saol lán craic,Cuideachta, tae is daoine.Sa seomra foirne,Sa seomra ranga,Ag tabhairt amach do pháistí.
Is mé féin?Leisc mo lámh a chur in airde,Tréan eagla i mo chroí,Ar fhaitíos go bhfaighidh mé freagra mícheartÓ lucht m’iarshaoil,Lucht sláinte.
©Réaltán Ní Leannáin




Cóisir‘Nach iontach gur tháinig tú’‘Goitse, tá a fhios agam faoi seo, bhí sí ar mo mháthair…’‘Tá do ghruaig go halainn!’‘Tá tú an-mhaith teacht.’‘Cogar, tuigim do do chás, tharla sé do mo mháthair mhór…’‘Tá do ghruaig go hálainn, is maith liom an dath!’
Agus nach maith gur tháinig an cailín óg óltaGan aithne ormA mhol mo ghruaig álainn-seAgus a labhair faoi judoIs faoi pholaitíochtAgus nach ndearna tagairt don ghalarMar ní raibh a fhios aici.Agus shíl sí go raibh mo bhréagfholt go hálainn.
©Réaltán Ní Leannáin




A bhanaltra dhána Labhair liom,Ná hinis.Éist le m’fhocail,Ná hordaigh.Tá a fhios agam,Tá tú tuirseach,Cantalach.An dís againn faoi bhrú, mar sin
Drugaí dáilithe agat.Trí huaire sa chathaoir uilinn,Línte ar snámh amach asam,Nimh ag sileadh isteach,Deor ar deor.Agus tusa, a altra, an t-íospartach.Cinnte.
D’fhill mé abhaile gan chuimilt,Gan chiúiniú, gan chomhairliú,ach do chantal i mo chluasa.Aingeal, mo thóin.Fearg i mo chroíAg siúl tríd an fhearthainn,Samhradh seo na fliche...B’é sin atá ag cur isteach ort?Do do dhéanamh neamhairdeallach?
Ná bac leis an chlaochló aimsire,Tá fadhbanna níos measa ann,Níos troime ná na deoraAg titim ar do cheann.
©Réaltán Ní Leannáin





Dubh dóite Dubh dóite, dubh dóite, dubh dóite, dubh dóite, Dubh dóite, dubh dóite, dubh dóite, Le lianna, le haltraí, le ceisteanna liachta,Le ceisteanna pearsanta, le ceisteanna dobhránta,Comhrá chun mé a mhealladh a chaintLe go measfaidh siad m’fhonn agus mo spion.Dubh dóite, dubh dóite, dubhdóite.
Agus an tost beag Sula ndéantar iarracht ar m’ainm.Léimim isteach ann, chun iad a shábháiltÓn taoide guta is consan neamhghnáthach.Chomh maith agam bheith ar an ghealach.Ach seo mé i mo bhaile dhúchais.Dúdóite, dúdóite, dúdóite, 
Dubh dóite leis an chomhrá síoraí céannaNuair a chluin siad an tuin i mo ghlór‘Cérb as thú ó dhúchas….’ a deir na hUltaigh seo liom.‘Anseo’ a deirim, Ultach eile, ar ais leo.Sula lainseáilim bád scéal mo bheatha…arís….Gearrtha agus gonta go dtí go bhfuil se ina churach.Dubh dóite, dubh dóite, dubh dóite.
Dubh dóite leis na lipéid bheagaA chuirtear ar gach rud.B’é seo mise, i ndeireadh na dála?Ainm, seoladh agus dáta breithe?Dubh dóite, dubh dóite, dubh dóite!
Dubh dóite den tinneas,Dubh dóite den leigheas,Dubh dóite den liachoinne.Ag fanacht leis an láA mbeidh saol ar ais agam.Ag fanacht leis an láA mbeidh deireadh leis an phríosúntacht...Agus nach gá an curach a bhreith liom.
©Réaltán Ní Leannáin





Barda an bháis Geonaíl ón leaba ag sleamhnú aníos,Macalla a dhéanann bean eile thíos.Mionrud le socrú ar mo chorp teann téagair,Mórbhás ag teacht chuig an bhean faoi léigear.
Screadaíl sa phasáiste,Othar nó gaol?Caoineadh nó pian,Géilleadh nó gabháil?
Agus mé im’ oileán beag solais go soineanta,Ag fanacht ar chóiriú mo bhindealáin bhig shuaraigh,Faitíos is eagla orm Is mé i láthair an bháis.
Shíl mé gur thuig mé cás seo an tinnisAch a mhalairt atá fíor.Ag súgradh ar an imeall atáim,I gcomórtas le mórthrodairí na hailseAtá i ngleic leis an chath i ndáiríreAr bharda seo an bháis.
©Réaltán Ní Leannáin




An ceathrú hurlár Tip-tap, tap-tapTapataí tap-tapTap, tap.Sálaí arda ar phlainceanna adhmaidSan árasánAr an urlár thíos fúm.
Tip-tap, tap-tapTapataí tap-tapTap, tap.Faoileán ag dul ar straeAg m’fhuinneog ar an cheathrú hurlár.
Monabhar maolDe lá is d’oícheAgus cloigíní doraisThíos.Agus mise i mo shuíAg stánadh ar dhíontais ar shimléir,Ó m’uaigh ar an cheathrú hurlár,Is mé ciúin.Gan ghíog,Gan bhorradh.
Tip-tap, tap-tapTapataí tap-tapTap, tap.Éadóchas agus uaigneasSan árasán ar an cheathrú hurlár.
©Réaltán Ní Leannáin



An bhrídeog A aoi, a aoi, a aoi na dífháilte,Blaoscaideach, blagaideach, míchompord, ó.A aoi, a aoi, a aoi na mí-ailse,Ná tarraing do mhí-ádh Ar mo bhainis, ó
A bhrídeog, a bhrídeog, ar mhill mé do lá-sa?D’éirigh mé amach as mo bhosca-sa, ó.A bhrídeog, a bhrídeog, ná hamharc i mo threo-sa,Is guí le do dhiaBheith folláin go deo.
A theaghlaigh, a theaghlaigh, ní maith libh mo bhlagaid,Go faiseanta, paiseanta, fionnuar-sa, ó.A theaghlaigh, a theaghlaigh, ná hamharc ar mo chás-sa,Ar eagla na heaglaGo scriosfainn an só.
A mhuintir an bhainis, bainig’ sult as an oíche,Taitneamh is aoibhneas is tairbhe, ó.Ní taibhse go fóill mé,Ní cúis fós bheith buartha,Ní corp mé, ná baol air, a lucht ragairne, ó.
©Réaltán Ní Leannáin



Féar úr Féar úr ar an pháirc bhán bhogAg luascadh le gach siorradh beag gaoithe.Comhartha den nua,Dóchas don todhchaí.Corr-ribí isle ag gobadh aníos.Bearnaí le líonadhIdir bheag is mhórAir seo, mo chloigeann bocht.
Ribí ar ladhra,Cúis lúcháire.Rud chomh gnáthúilA bhí in easnamh le fada,Ag pilleadh le crá a thuar,Ach a mhalairt an iarraidh seo,Áthas.
Ísliú feirge,Ardú brí,Bláthú anama.Ar ais,Faoi dheireadh.
Leanann na deora leoAch is deora eile anois iadGan nimh iontuAch iad goirtA sheolfas an curach amach chun na farraige móireFaoi dheireadh
©Réaltán Ní Leannáin



Earrach Grianstad sroichte,Súlach ag pilleadh.Earrach mo choirpI ndiaidh geimhreadh na feirgeIs an ghoil.I ndiaidh fásach an leighisTá dealán an tsláinteIna thuile arís.Grianstad sroichte,An folús á líonadh.Súlach ag pilleadh.Earrach mo choirpFaoi lánseoil anois.
©Réaltán Ní Leannáin



An trí ní An trí ní is ansa leis an duine tinn:Barróg chionmhar,Leigheas fíochmhar,Mionchuairt mhinic.




