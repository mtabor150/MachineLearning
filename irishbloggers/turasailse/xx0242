||242||
Thart fán Nollaig bhí mé istigh ag an phoitigéir cois m'oifige i mBéal Feirste ag ceannach rudaí thar an chúntair nach féidir a fháil gan oideas dochtúra ó dheas - Voltarol (difene), Co-codamol, piollaí truise... Is mó is fiú do mo chuid comharsana liosta a thabhairt domh ná caoga euro a thabhairt don dochtúir, roimh táille poitigéara agus praghas an droga féin sa siopa.
Cibé ar bith, sin mé ansin le mo liosta, agus ansin tugaim faoi deara bosca ar an chúntair le stáin bheaga bhídeacha agus Gaeilge scríofa orthu 'Mil Béalghrá'. Balsam beola déanta le hábhar nádúrtha a bhí ann. Chuir sé iontas orm teacht ar Ghaeilge ar Botanic Avenue, agus cheannaigh mé ceann do m'iníon.
Tá sí ag iarraidh an stuif céanna ó shin, agus cúpla lá ó shin chinn mé a fháil amach an bhfuil rud ar bith acu don chorp a bheadh inúsáidte agam féin don limféidéime. Úsáidim uachtar 'Elave' de ghnáth, déanta in Dún Dealgan, gan parabens ná SLS, ach úsáidim neart uachtair agus ba dheas an t-airgead a rannadh thart ar an tír.
Chuir mé scéala fiosraithe chuig Mil Íocshláinte agus chuir siad freagra ar ais -
A Réaltan Míle buíochas as r.phost a chur chugainn. Maidir leis an cheist a bhí agat, ta Spéirbhean 'Simplí' nua a glacadh amach againn faoi láthair agus tá sí ann do mhná a bhfuil craiceann íogair acu, mar atá lenár dtáirgí uilig beidh gach oideas ann 100% nadúrtha ach ní bheidh bláthóla nó ábhar cumhrachta. Ba choir go raibh sé amuigh i gceann coicise.
 Beidh mé ag baint triail as.


