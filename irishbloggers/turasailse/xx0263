||263||


  
   
Tig tú tríd an díchíochú, an chaemo, an radaiteiripe agus síleann tú go bhfuil tú réidh, gur sin sin. Agus ansin buaileann an limfeidéime, agus de phreab tá bail ort a leanfaidh thú gach lá de do shaol. Ní bhíonn an bhail seo feiceálach, ach cuireann sé isteach ar ghnáthlaethúlacht an tsaoil agat. Ar dtús, tig lionn dubh ort, agus i mo chás-sa, lean dúlagar é seo. Tá baint idir Tamoxifen – druga a stopann an hormón éastraigin sa chorp – tá baint idir é agus dúlagar. Ní fios cé acu an limfeidéime nó an druga a ba chúis leis an  dúlagar, ach ní cuidiú ar bith é an limfeidéime!  
An cuidiú is fearr ná an dochtúir agus na piollaí áthais. Glac iad más gá iad. Ná lean ag streachailt leat féin.


