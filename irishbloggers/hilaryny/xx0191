||191||

Bhuail slaghdán orm i rith na hoíche. Bhí an diabhal ceann seo ag bagairt orm le seachtaine nó níos mó. Níor thugas mórán aird air.  Cheapas go raibh an bhagairt ag cúlú agus bhí deireadh seachtaine bhreá agam ag sciáil thuas i dtuaisceart an stáit ar sliabh Whiteface, gar do Lake Placid, NY. Bhí an-tuirse orm aréir, tar éis an tarna lá caite agam ar na fánaí iontacha san agus faraoir an turas fada ar ais abhaile. Ansin dhúisigh mé ar maidin gafa leis an slaghdán seo. An gnáth rud, tinneas cinn, scornach tinn, súile nimhneacha …d’oibrigh mé ar maidin ar an ríomhaire ach chaitheas an tráthnóna i bhfianaise na tine, ag iarraidh snap codlata a fháil agus nuair a theip orm leis, leanas seal ag féachaint ar Ros na Run ar mo laptop! (Táim taobh thiar le gach scéal ann…) Bhí sneachta againn oíche aréir anso agus dá bharr san tá an chuma timpeall an tí tarraingteach arís agus brat bán umainn arís. Níl plean agam leigheas ar bith a ghlacadh an uair seo tar éis an droch eachtra an uair deireanach, ach amháin an sean leigheas san, luath chun leapa. (b’fhéidir fuisce té, sin an méad)




