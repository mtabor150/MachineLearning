||271||

Tá deireadh 2006 buailte linn!

 
Bíonn saghas blais ar gach bhliain dar liom, bunaithe ar na heachtraí uile pearsanta a tharlaíonn i dteannta cúrsaí an domhain mór a cuireann anáil fúinn.
Bhí 2006 go maith tar éis an tsaoil, cé gur cheapas nach raibh sí ró mhaith anois is arís, cad é cogai agus araile, ach bhí.
    
Chaill mé buan cara amháin. D’imigh sí ar shlí na fírinne i lár an tsamhraidh nach mór seacht seachtaine tar éis a fháil amach go raibh ailse uirthi. Nílimse ró mhaith le cailliúint ach ní féidir éalú ó scéalta mar seo, bíonn siad againn uile. Ní raibh cothrom na féinne ann, ach cathain a bhíonn?….….  Smaoiním le h-áthas go raibh aithne agam uirthi le breis agus fiche bliain….Cloisim go soiléir fós a guth deas bog.       
Tá mo chlann féin go breá, ní raibh idir tinneas nó trioblóid troma orainn le linn 2006, buíochas le Dia. (Fiú tá mo lámh ag dul i bhfeabhas cé nach bhfuil sí ceart fós. Bím cúramach go leor léi.)
 

    
    
Iar Fhocal: Ba iad na CD’s ab fhearr a fuair mé i mbliana ná Bob Dylan, Modern Times (ana mhaith) agus Bonnie Raitt, Fundamental (sean CD ó 1998 ach fuaireas i mbliana é, tá gach amhrán go h-iontach ar fad).
Leabhair: Níl siad in aon ord ach bhaineas taitneamh as Reservation Road, The History of Love, agus Chasing Daylight, cinnte go raibh ceann nó dhó eile san áireamh ach ní féidir teacht orthu anois, (tá orm liosta a choimeád i 2007.) Táim i lár Zoli anois, (go maith) agus beidh Razor’s Edge idir lámha agam an tseachtain seo chugainn, gealladh go bhfuil sé go breá.
Scannáin: Cheapas go raibh Little Miss Sunshine go breá.    Athbhliain faoi shéan is faoi mhaise daoibh. 






