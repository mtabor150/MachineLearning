||31||



D'fhreastail mé ar cheolchoirm Peter Gabriel an tseachtain seo chaite.  Is aoibhinn liom a cheol, ón tús nuair a bhí sé i nGenisis agus ó shin i  leith. Gníomhaire ealaíne is ea é i ndáiríre, má fhéachtar siar ar a  chuid oibre ó na laethanta fiáine na seachtóidí go dtí an lá atá inniu  ann, feictear ealaíontóir, aisteoir, ceoltóir, amhránaí, fear grinn,  scríbhneoir agus gníomhaí ar son cearta an duine- gníomhaí polaitíochta,  measctha le chéile ann. 

An duine achrannach míshuaimhneach é de dheasca coimhlintí á tharraingt i  dtreonna ildifriúil?  nó an duine fíor iltréitheach é le fonn a bheith  faoi sholas os comhair an phobail go rialta? Ní fheadar, agus is cuma dar liom! ní  gá ach féachaint ar toradh a chuid oibre le blianta fada anuas agus  tuigtear go bhfuil meas an phobail tuillte go mór aige.  Is liosta ana  fhada é taobh amuigh dá chuid cheoil fiú! Bíonn baint nach beag aige le  Amnesty International agus cabhraíonn sé ceoltóirí nach leo mórán seans a  bheith ar ardán na cruinne le doirse a oscailte rompu agus roimh a gceol neamhghnách trí ...Real World Music,  Is maith an  nós é nuair nach bhféachann duine mór le rá síos ar dhaoine eile ach  amháin chun lámh a shíniú síos chucu chun iad a tharraingt aníos. Is cosúil  go bhfuil ana chuid ceol foilsithe ag Real World Music nach mbeadh ar  stáitse an domhain gan cabhair. D'fhoilsigh siad an CD is ansa liom, "sé  sin Seacht gCoiscéim na Trócaire le Iarla Ó Lionáird, 1997. 

Chonaic mé oíche Aoine seo caite é  in aimfitéatar faoin spéir i  Connecticut, thosnaigh an ceolchoirm díreach in am,  nóiméad nó dhó tar  éis a hocht a chlog - ní rabhamar ag fanacht air... Cuireadar tús leis  an imeacht le Heroes ó pheann David Bowie agus leanadar ar aghaidh ansin  le ceol ó na tréimhsí i saol Peter Gabriel, mar aon le hamhráin ó  bhanna ceoil eile mar shampla Arcade Fire agus Talking Heads anseo is  ansiúd. Bhí amhráin ciúin smaointeach le cloisteáil agus ansin gan  choinne bheadh ceann fiáin agus ag lucht éisteachta go léir ar ár gcosa ag  canadh agus ár mbosa ag bualadh le chéile le fuinneamh ar leith. 

Bhí an  fhuaim agus ceol féin go hiontach ar fad, tuige nach mbeadh agus ceolann   caoga ceoltóra taobh thiar de..The Red Blood Orchestra, meascán atá ann  do  cheoltóirí atá ar an turas leis ón Bhreatain Mhór agus ceoltóirí  áitiúil. Ba mhinic a labhair Gabriel linn faoina shaol, cúrsaí  pholaitíochta agus fiú fóin phócaí agus athruithe an tsaoil  comhaimseartha a mbaineann leo, níos mó cumarsáide timpeall na cruinne, "More signal less noise" mar a duirt sé..... . 

Déarfainn go raibh gach píosa den seó seo cruthaithe ag Gabriel nó  ag a bhainisteoir roimh ré - gach uile rud cleachtaithe aige - ach níor chuir an smaoineamh sin isteach ná  amach orm, dearadh proifisiúnta a bhí ann a d'oibrigh ar an oíche,  agus, is dócha a oibríonn gach oíche den turas seo ar a dtugtar The New Blood Tour.  Má bhíonn an seans agat dul - glac é! 
Tá orm mo bhuíochas a ghabhail chuig Collette Quinlin, stiúrthóir Boston Irish Tourism Association de bharr crannchur a bhí ar siúil ar an suíomh,  tháinig mé air de thimpisteagus nuair a tháinig mé ar an gcrannchur dúirt mé liom féin á  léamh.....cén dochar?...chuireas m'ainm isteach agus d'éirigh liom! Fuair  mé dhá thicéad chuig an seó iontach seo ó Cholette!




