||13||

Ba bhrónach an scéal i Nua Eabhrac agus New Jersey an  tseachtain seo chaite de dheasca cuairt Sandy orainn, leanann na droch  scéalta an tseachtain seo, agus leanfaidh siad ar aghaidh tamall fada  eile déarfainn. Tá cuid againn faoi bhuairt anois, agus scéalta fós ag  teacht amach faoi thragóidí a chuir bás ar mórán, idir pháistí óga agus  dhaoine fásta. Anois tá ceantair ag iarraidh leanúint, iad a áth thógáil  más féidir ach tá ceantair eile ann atá scriosta go deo mar uibheacha  briste, ní féidir iad a chur le cheile arís in aon slí. Titeann tubaistí  mar seo ar ghuaillí na mbocht; ní bhíonn mórán roghanna gan acmhainní  agus bíonn córas tacaíochta riachtanach agus ceart i gcásanna mar seo. 




