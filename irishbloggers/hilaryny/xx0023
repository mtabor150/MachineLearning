||23||

Ah..ní dóigh liom é.  
Ach bhuail slaghdán trom orm an deireadh seachtaine seo chaite, ní raibh  éalú as, sleamhnaigh sé isteach sa tigh agus bhain tuisle asam, ach bhain sé mo chuid fuinnimh go  hiomlán uaim chomh maith, fágadh lag i gcorp agus in intinn mé gan puinn suime agam i  léitheoireacht, i scríbhneoireacht nó i mbia fiú - sásta a bheith ar an  tolg os comhair na tine ag féachaint ar scannán tar éis scannáin, (buí  le Netflix)  nó ag glacadh snap-codlata i ndiaidh fuisce te.... Ochón!  Ach táim thar n-ais  ar mo shean léim - beagnach. Bhí íseal brí ag cur  isteach orm ag deireadh 2011, drochscéalta ó gach taobh, ar lig an meon  sin  an diabhal slaghdán isteach? Ní fheadar - ach is púcaí iad slaghdáin  agus  glacann siad aon chaolseans a ligtear dóibh! Inniu an séú lá de mhí  Eanáir agus ar shlí an chéad lá den bhliain úr domsa, (mar ar ndóigh  chailleas an tseachtain seo caite.) Cuireann inniu fíor deireadh ar  aimsir na Nollag, tréimhse a bhíonn gar dom chroí, seal a imíonn isteach  níos tapúla ná aon cheann eile sa bhliain dar liom. Tá orm na maisiúcháin a thóg aníos agus iad a chur i bhfolach arís......

Cad é? Ceart go leor -  rúin na hathbhliana anois....ar aghaidh liom.




