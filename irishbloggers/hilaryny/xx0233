||233||

  
Inniu, sílim gurb í Meitheamh an mí is fearr.
Ar dtús tá níos mó am agam saor ó aon sort struis, cé go gcoimeádaim an droch meon sin ó leac mo dhorais de gnáth, caithfidh mé a admháil go rabhas gnóthach go leor an téarma seo chaite, ansin díreach d’imigh mé ar turas seachtaine go Portland, (an deas) ach anois tá an clog ag casadh níos moille agus am agam díriú ar na tascanna beaga a bhí curtha ar cheal agam le tamall. Tascanna suaracha go leor ach tábhachtach ag an am céanna……An NY Times a léamh i gceart le cupán caife ar maidin! Tá an t-am agam seal a chaitheamh sa ghairdín go rialta! Ghlan mé amach an cuisneoir! Chuaigh mé trí na cófraí uile ag caitheamh amach na bailiúcháin a thagann le cheile le linn na bliana. Saghas Glantachán  an Earraigh, ach ní raibh an t-am é a dhéanamh san earrach.
Rachaidh mé chuig níos mó imeachtaí i NYC chomh maith an mhí seo, is iontach na tairiscintí a bhíonn ós mo chomhair ach an t-am súp a bhaint astu...tiocfaidh athrú ar an scéal go luath.
  
Chonaic mé dráma ó pheann Tim McGillicuddy an tseachtain seo chaite. “The Irish Play” réamhthaispeántais a bhí ann an Sathairn seo chaite agus bhí sé go breá, dráma greannmhar rómánsach lonnaithe i mBAC i lár na 70s atá i gceist. Tá sé ar siúil anois san Irish Arts Center go dtí an 9ú de mhí Meitheamh. Rachaidh mé arís an oíche deireanach más féidir.

Plean agam an scannán Away From Her a fheiscint anocht. Sílim go mbeidh sé suimiúil agus machnamhach…. faoi Alzheimer’s atá sé agus dís atá le cheile a saolta iomlán.  Ach ar ndóigh, beidh mé cinnte go bhfuil an galar sin orm tar eis an scannáin seo a fheiscint! Tá aintín liom (mo mháthair bhaistí) atá ag fulaingt faoin ngalar seo le breis agus fiche bliain anuas…ach dar le mo mháthair níl an bhean bocht ag fulaingt ar chor ar bith, ach tá a cuimhní uile imithe uaithi…ní aithníonn sí a chlann féin anois……
An bhfuil seans ann go léimeann an galar seo thar glúin? 




