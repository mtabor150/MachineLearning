||188||
Is maith liom an grianghraf seo le barach Obama, Hilary Clinton agus John Edwards. Bhí sé ar an leathanach tosaigh den NY Times inné.  Glacadh é díreach roimh an díospóireacht is measa (ó thaobh masla cainte) a bhí idir an triúr acu go dtí seo san bhfeachtas.
Déarfainn go raibh Barack Obama ag baint úsáid as focal Bonnie Raitt sa ghrianghraf agus é a rá
“Let’s give ‘em something to talk about?”

Blianta ó shin agus mé ag obair i mBAC bhí post agam, lonnaithe ar shráid Nassau. Bhí nós agam teacht le cheile le cara nó dhó ó am go ham timpeall na cúinne i mBuswells, ar shráid Cill Dara, trasna na sráide ó Tigh Laighean. Ag an am san ní raibh sé as an ngnáth polaiteoirí a fheiscint i mBuswells ag cainte is ag ól le cheile ansin cé gur naimhde iad os comhair an domhan mór.

Is ait an mac an polaiteoir ach bíonn sé níos fearr i gcónaí dar liom nuair a bhionn siad in ann déileáil le cheile i slite sibhialta in ionad cogaí fuara.




