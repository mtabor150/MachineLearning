||32||


Chaith mé seal in iarthar na tíre le déanaí, i gceantar Portland, Oregon.  Bhí sé ana dheas ar fad. Chaith mé lá amháin níos faide siar in aice an  chósta le mo chairde, turas dhá uair nó mar sin ón gcathair. Bhí sé ag cur fearthainne an lá seo, ach bhí sé bog leis agus  chuamar ag siúl faoin bhfearthainn. Stop an bháisteach tar éis tamaill  agus tháinig ceobhrán orainn, níor chuir sé isteach orainn áfach nó ar  éanlaith na spéire ach oiread, bhíodar ag canadh agus ag glaoch. Bhí  fáinleoga go flúirseach ansin, iad ag teacht anuas agus ag dul suas, ag  luascadh os ár gcomhair.




