||440||
Níl ach trí seachtaine fághta agus beidh an Lá na Gaeilge i Yonkers linn. Seo an cúigiú blian, agus i gcónaí bím ag smaoineamh ag an bpointe seo, "an n-oibríonn sé amach?" Tá na bileoga curtha amach, bolscaireacht beag déanta agus táim ag feitheamh anois ar na foirmeacha a dtiocfaidh ar ais chugam. Ní féidir liom lean ar aghaidh le clár an lae go dtí go bhfuil a fhios agam cé mhéad duine a bheidh páirteach, ní féidir foireann teagascoir a chur le cheile fiú....
Chuaigh mé le mo chara Eibhlín go Springfield MA inné i gcóir lóin lenár gcara Micheál a bhí ann ag tabhairt chuairte ar a colcheathar, tháinig sé ar turas gnó ar ndóigh ach ag deireadh na seachtaine bhí sé saor teacht le chéile le cháirde. Is as Corca Dhuibhne é Micheál ach tá ana chuid colceathracha agus colseisreacha aige i Springfield MA. Fágadh ina aonar i nDún Chaoin é a athair nuair a d'imigh a dheartháireacha agus a dheirfúireacha uilig duine tar éis duine, deichnúir acu, go Springfield breis agus is dócha trí fichid bliain ó shin. Mar sin ní raibh colceathar ar bith ó thaobh a athair ag Micheál agus é ina bhuachaill i nDún Chaoin, iad uilig anseo i MA. Ní aisteach scéalta mar seo sa cheantar san i gCiarraí. Tá nasc nach beag idir Springfield agus Corca Dhuibhne fós.




