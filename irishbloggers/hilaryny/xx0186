||186||

Luaigh mé an toghchán le déanaí anseo, na feachtais daonlathacha agus an masla cainte idir Barach Obama agus Hilary Clinton ach go háirithe. Anois níl ach an beirt acu fágtha sa rás daonlathach le imeacht John Edwards inné. D’fhéach mé ar an díospóireacht idir na hiarrthóirí choimeádacha oíche aréir agus iad i Leabharlann Reagan i CA. Bhí sé suimiúil go leor, deirtear go bhfuil an rás idir John McCain agus Mit Romney anois, ó thaobh na torthaí go dtí seo. Tá Rudy imithe as an rás, b. le D., agus fágann a imeacht Mike Huckabee agus Ron Paul fós ann. Bhuel, bhí áthas orm go raibh an beirt sin ann oíche aréir, dar liom bhí McCain agus Romney go dona suarach ag argóint faoi “Who said what when…” mar a dúirt Ron Paul nuair a bhí seans aige labhairt. Is minic a dhéanann an fear seo ciall! Tá píosa ón díospóireacht anseo. Bhí McCain agus Romney ag féachaint le dea mhéin air, mar a d’fhéachfaí ar sean madra ciúin ag iarraidh a bheith ina choileán, ach sílim go rabhadar píosa beag mí chompordach ag an am céanna mar ba choir dóibh. Ar an gcuma ceanna is minic a bhíonn teachtaireachtaí Mike Huckabee ciallmhar, agus is féidir leis déileáil le ceisteanna glice mar an ceann seo gan a bheith glic ach sa modh uasal a bhíonn aige i gcónaí, tá súil agam go leanann an bheirt seo sa rás, fiú na droch figiúirí uile atá acu, agus na díospóireachtaí a choimeád ó chomhraic gadhair idir McCain agus Romney.        




