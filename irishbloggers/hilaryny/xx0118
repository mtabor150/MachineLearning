||118||
  
Rud amháin a tharlaíonn nuair a bhíonn duine ina eisimirceach nó ina deoraí ná go stopann an t-am i slí áirithe maidir le íomhánna... Bhí ionadh orm a fháil amach (in ainneoin na mílte turais thar n-ais go Éireann agus teagmháil le clann, cairde agus cúrsaí ansin gach aon seachtain) go raibh Tony Gregory 61 bliana d’aois nuair a d’imigh sé ar slí na firinne seachtain ó shin, grásta Dé air.
Beidh sé i gcónaí timpeall 45 domsa.
Is cuimhin liom go raibh sé ina chara don teanga chomh maith a shaol iomlán agus ní raib h drogall ar labhairt sa Ghaeilge in aggalaimh aon uair.

Léigh mé cur síos faoi i gcolún na marbh agus chuir sé i gcuimhne dom íomhá soiléir dó ag argóint le polaiteoirí eile ar an teilifís go minic, chomh maith le sin é páirteach le sluachorraitheoirí eile sna 80’s ag iarraidh cabhrach dá toghdóirí ó lár na cathrach i mBAC.
Bhí sé dílis dá ghnó agus dá lucht leanúna agus má tá sé ráite ag féachaint siar nár éirigh ró mhaith leis sa chluiche pholaitíochta ní dóigh liom gur chuir sé sin isteach ná amach riamh air.    




