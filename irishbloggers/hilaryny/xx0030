||30||
Tá an aimsir ana the ar fad le seachtain anuas anseo i Nua Eabhrac, is  maith liom í ach bíonn sí ró-the domsa i lár an lae, fanaim laistigh  idir meán lae agus a ceathair a chlog de ghnáth. Ach inniu braithim athrú ag  teacht, tá sé fós an te ach tá an t-aer ag éirí trom, braithim mar  ualach orm é, ag brú ar mo ghuaillí. Níl an spéir glan geal níos mó, tá  an solas bog. Ciúnas gach áit, níl na héanlaith ag canadh tráthnóna  inniu, tá a fhios acu go bhfuil stoirm ag teacht ar ball anocht. Níl  Cara sásta, braitheann sise an t-athrú chomh maith cé nach bhfeiceann  sise mórán níos mó, ní chloiseann si tada mar tá ciúnas na seanaoise  uirthi, ach is fuath léi toirneach agus tintreach, cuireann siad scanradh  uirthi agus bíonn a fhios aici i gcónaí ó thús an lae, gan bogadh as a  leaba, nuair a bhíonn siad ag teacht.




