||403||

Bhí caointe i mo ghlór le eirí na gréine ar maidin agus mise ag gearán faoi an méid i mo Bookmarks nach raibh eagraithe i gceart agam. “Tá “Furl”uait” a dúirt Paraic agus é sínte amach agus fós in a chodlatán, ansin “Déanfaidh sé an beart duit, tá sé ana mhaith ar fad agus ma bhíonn aon trioblóid agat le do ríomhaire beidh do chuid bookmarks slán ar a laghad”………… Chaill eisean gach rud cúpla seachtain ó shin nuair a theip a ThinkPad agus cé go raibh sé in ann ana chuid a shábháil chaill sé a bookmarks. Anois bíonn sé ag dul ar lorg gach saghas mhodha chabhraigh atá le fáil saor in aisce ar an idirlíon an cailliúint céanna a sheachaint an chéad uair eile. Le sin bíonn sé ag moladh rud nua gach oíche agus ag tabhairt comhairle gan stad faoin seod nua éigin go bhfuilim bréan de. “Is cuma liom rud mar Furl,“a dúirt leis, gan fiú dul ar an ríomhaire a fháil amach cad é……. “déanfaidh mé glantachán inniu.”   
“Tá tusa cosúil leo siúd a bhí i gcoinne Gutenberg!” ar seisean agus ar ais a chodladh leis……….
 
MISE!
 

           
  De gnáth coimeádaim cleasaí na bpolaiteoirí agus mo thuairimí fúthu amach ón leathanach seo ach tar éis na nuachta inné tá sé soiléir dom go dtiocfaidh an lá go bhfeicfimid Gerry Adams agus é ina thaoiseach. Tá sé ag iarraidh le tamall fada a bheith páirteach le cúrsaí polaitíochta i ndeisceart na hÉireann. Ní féidir an chuspóir sin a fháil agus baint ag aon córas coiriúil leis, anois tá an dream sin leo féin agus tá an doras ar oscailt roimis, píosa beag ar aon nós. Ar dtús beidh air fuinneamh a chur isteach páirt a glacadh an chumhacht a roinnt sa tuaisceart. Nuair a bhíonn sé sin socraithe, déanfaidh demographics cúis. Ansin, sa deisceart gheobhaidh sé páirt níos mó de bharr a dlisteanacht nua, tá tacaithe nach beag dó cheana i gceantair áirithe. Beidh comhrialtas idir FF agus SF agus ansin, taobh istigh deich mbliana? Cá bhfios……………. Tá an pholaitíocht mar sin, bíonn castaí agus cora ann i gcónaí. 




