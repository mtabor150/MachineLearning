||34||

Anois, le seans teacht ar An tAoibhneas nó Aoibhneas na bhFlaitheas (nó  pé teideal a bheadh ceart i nGaeilge) is dócha go bhfuil an díomá ar na  sluaite. Sula leanfaidh mé, ceist agam oraibh, cad é an Ghaeilge cheart  ar Rapture ar aon nós? an féidir a bheith ar mire le háthas? ró shimplí.
Seans gur mothúchán nach raibh riamh in Éirinn!
Racht saobhnóis!  ? 
.....agus na sluaite bochta a bhí ag feitheamh go foighneach uirthi,  (air?) agus iad ag iarraidh teacht aníos le dáta eile anois .......Ádh  mór oraibh a ghealta.
Nach iontach an smaoineamh é An Flaitheas ar aon  nós, fiú nach bhfaightear cead istigh fad is a táthar beo, ach is é an tarna  saol atá i gceist ar ndóigh, má bhíonn an tarna seans againn...
Bímse féin sna  flaithis bheaga chomh minic agus is féidir - fad is a táim ar an domhan  seo, ar eagla na heagla, agus má bhíonn seans eile agam, bhuel ba mhaith  é sin! Ní dóigh liom go ndéanann sé aon mhaitheas ar bith a bheith ag  fanacht ar saol eile in ionad súp a bhaint as an gceann atá againn cheana.




