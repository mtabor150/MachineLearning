||33||
Bíonn sí crua agus cneasta, a cruth caol in aghaidh a h-aois, a dóigheanna tarraingteach go síoraí, mealltach agus mín fiú. 
Meallann sí chuig a fuinneamh iad gan geallta, le solas na rógaireachta ina súile meidhreacha aici. 
Tagann siad, glún tar éis glúna, ag súil lena dea-mhéin, cinnte go mbronnadh sí orthu é, go bhfuil sé tuillte acu. 
Ach bíonn súil in ard aici - ise a cruthaíonn na rialacha, agus athraíonn sí iad de réir mar a bhuaileann an spadhar í! 
Ní  i gcónaí a bhíonn sí ceart nó cóir  ach bíonn sí riamh saor ó phionós.  
Cúitíonn sí a ndúthracht in amanna agus beirtear greim ar a grabhróga le  mór buíochas, mar mhamailínigh ocracha. 
Foghlaimítear uaithi,  gurb fhearrde nósanna beagintinneacha biogóideacha a fhágáil ar a leac  dorais, 
go bhfuil fáilte mór aici roimh féith grinn agus gach cineál  gháire 's magadh agus go mbíonn blas ar an mbeagán i gcónaí. Tagann tuiscint. 
Agus má imítear uaithi, agus iad tuirse, míshásta fiú, nó níos cumasaí agus  níos saibhre, bíonn a fhios acu nach cuma léi. 
Croitheann sí slán le póg  san aer agus caoch a súil - déanann sí dearmad orthu díreach, ach tá a  fhios aici nach ndéantar dearmad riamh uirthise mar téann sí go smior  iontu.




