||19||

Táim díreach thar n-ais i Nua Eabhrac ó Texas, áit a raibh deireadh seachtaine na Gaeilge iontach ar siúl i Wesleyan University,  Fort Worth, faoi stiúir Ailín Curtin ón ollscoil agus Seán MagUidhir,  Conradh na Gaeilge, Dallas. Bhí triúr againn ag múineadh ansin, Ailín  féin, Eddie Kelleher agus mé féin. Is as iarthar Luimnigh ó dhúchas í  Ailín agus í lonnaithe le blianta anuas i Fort Worth.  Is as Tiobraid  Árann é Eddie agus eisean lonnaithe i Huston Tx anois  ag múineadh na  Gaeilge i St Thomas University. Bhí sé an deas domsa bualadh leis an  dream a bhí páirteach sna ranganna. Dream le ana shuim sa Ghaeilge ar ndóigh, agus  spéis nach beag acu i gcultúr na nGael go ginearálta, gan trácht ar  Ailín  agus Eddie, beirt díograiseorí ar son na teanga. Bhí siamsa agus spraoi  againn le cheile agus ba onóir domsa a bheith páirteach agus cabhrach in aon slí. Cuireann sé  lúcháir an tsaoil orm i gcónaí nuair a bhuailim le foghlaimeoirí le fíor  suim sa Ghaeilge agus iad toilteanach a gcuid ama thar deireadh seachtaine, agus a gcuid airgid a  dhíriú ar son na cúise.




