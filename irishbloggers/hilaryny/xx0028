||28||
Bhí bean, timpeall fiche bliana d'aois, taobh thiar dom ar an traein  inné. Ní raibh sí suite ach nóiméad ansin nuair a chuala mé a glór géar  mar scian trí mo néal codlata. Bhí sí ar an bhfón, agus laistigh leath  uair a chloig ghlaoch sí ar timpeall dosaen dá cairde ag insint an scéil  seo dóibh - ar dtús go raibh sí ar an traein agus tórramh seanchara ó  mheán scoil a ceann scríbe. Mhúscail mo chluasa píosa, tórramh duine  chomh óg san? Faraoir, ba chosúil nach raibh an fear óg seo ró  shláintiúil riamh ina shaol gearr, croí lag ón dtús báire agus bhí air  dul faoi scian cúpla uair fad is a bhí sé ar scoil. Thosnaigh a chroí ag  teipeadh sé mhí ó shin agus bhí an fear bocht i dtámhnéal le sé mhí  anuas ó bhuail stróc air. Ní raibh mórán bróin i guth mo dhuine agus  dúirt sí go raibh bás an fhir óg seo saghas faoisimh dó agus dá chlann.
Bhíos féin ag éirí ana-bhrónach ag smaoineamh air agus ar a mhuintir agus ar an saol gan  seans a bhí aige - Chríochnaigh sí an scéal leis an abairt céanna gach  uair: "Chuir Ammonia ar shí na fírinne é sa deireadh"

Mo léan, caoineadh agus gáire ag an am céanna.




