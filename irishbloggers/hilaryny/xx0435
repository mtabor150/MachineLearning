||435||
Chuala mé ón Saotharlann i mBuffalo nach bhfuil an jab éasca agus go bhfuil orthu trí lá níos mo a chaitheamh ag obair ar an diabhal external drive sin mo chuid oibre a shábháil. Tá súil agam nach mbeidh an costas níos mo de dheasca é seo..................
Bhuel, ar ábhar níos fearr bhí an Lá Mór na Gaeilge ana mhaith. Tháinig 76 sa deireadh agus bhaineamar uilig sult as....ní bhfuair mé gearán ó éinne, go dtí seo ar aon chuma, ach amhain gur chaill duine des na múinteoirí a sheic. Lá gnóthach a bhí ann, ní raibh mórán am saoire againn, rang uair go leith ar dtús, ansin léacht a lean breis agus uair, lón, crannchur, duine ar dhuine, an tarna rang timpeall uair go leith eile, ceardlann drámaíochta le Úna McGillicuddy, seisiún le ceol ó Jerry O’Sullivan, uileann pipes ar ndóigh, Tomás Ó Chathail, flute agus Gobnait Humphries, bodhrán, ana chuid amhránaíochta le Brian Ó Broin, Rath de Houst, Tom Moriarty, Lucas Ó Cathain, Séan Feeney, agus Úna McGillicuddy .....Thosnaigh an dream ag teacht luath go leor ar maidin, timpeall ceathrú chun a naoi. Bhíos féin ann timpeall a h ocht a clog ar maidin in éineacht le na daoine eile a bhí a obair agus bhíomar críochnaithe timpeall leath uair tae éis a cúig sa tráthnóna. Traochta, agus fós tá tuirse orm dhá lá tar éis, ach b'fhiú é. Nach iontach an rud é go raibh 76 duine páirteach i saol na teanga, gnáth lá Aibréain i NY




