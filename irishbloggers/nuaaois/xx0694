||694||
Is aoibhinn liom madraí. Tá siad iontach dílis. Téann siad ar siúlóidí leat. Ritheann siad don bhata. Bíonn siad i gcónaí ag súgradh. Luíonn siad ag bun na leapa. Bíonn siad ag fanacht duit ag deireadh an lae nuair a thagann tú abhaile ón phost. Is cuid den teaghlach iad agus cara maith agat. Is aoibhinn liom madraí agus is fuath liom cait. 

Is a mhalairt ar fad atá siad. Mé féiners santach.Ní théann siad ar siúlóidí leat. Ní ritheann siad don bhata. Ní bhíonn suim acu súgradh leat.Níl suim acu i ndaoine ach nuair atá rud éigint ag teastáil uathu. Is fuath liom cait.

Ach le bliain anuas tá cat agam. Tháinig mé ar chait sa pháirc agus ní raibh mé in ann teacht ar úinéir don chat seo. Agus mar sin d'fhan sé liom. Ní raibh mé á iarraidh. Rinneas an iarracht é a thabhairt d'éinne ach d'fhan an puisín seo amháin liom B'fhuath liom cait ach is aoibhinn liom Mise. 

 na cait go léir sular imigh triúir acu

Agus nuair a bhí rudaí go dona dom anuraidh,níos measa ná anois, bhí Mise dílis. Agus luíonn sé ag barr na leapa. Táim ag déanamh an iarracht cniotáil ach bíonn seisean ag iarraidh súgradh leis. Agus níl cead agam breathnú ar YouTube gan é bheith ag suí ar mo ríomhaire glúine ag breathnú air freisin. Agus ní bhacann sé liom nuair a deirim NO leis. Is aoibhinn liom Mise.

Ach tá fós fadhb amháin agam leis. Chuir mé coiléar le clog air ach d'ith sé tríd. Dúirt duine liom go raibh dhá choiléar de dhíth. Rinneas amhlaidh. Tá coiléar amháin ite aige cheana féin agus tá an tarna beagnach ite aige. An rud atá ann téann sé amach ar siúlóidí leis féin istoíche.Is aoibhinn liom Mise ach is fuath liom na féiríní a thugann sé abhaile dom.

Cad is féidir liom déanamh faoi?
 Mise díreach anois 


