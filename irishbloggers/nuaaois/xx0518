||518||
Tá páirc taobh liom anseo i gCabrach. Caitheann daoine áitiúla agus daoine ó cheantair eile a gcuid bruscair thar an gclaí. Tá anois thart fá ocht mála dhéag ann. Iad briste ag na hainmhithe, agus caite timpeall acu. Tá boladh bréan ann anois agus tiocfaidh an Bardas go luath agus tógfaidh siad an bruscar. Agus ansin tosnaíonn sé arís...Ní féidir liomsa, áfach, gearán faoi na daoine seo. Is feoilséantóir mé agus mar sin ní bhíonn mórán bruscair agam agus de ghnáth is féidir liom athchúrsáil a dhéanamh leis. Nuair a thagann Mise, mo chat abhaile le féirín dom áfach, bíonn orm siúil go dtí an siopa áitiúil ag breacadh an lae agus caithim an féirín sa bhosca bruscair ansin. 


