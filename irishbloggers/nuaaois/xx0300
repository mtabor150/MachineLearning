||300||
Bhí sí ar bís cheana féin agus an lá ar fad fós le dul. Sceitimíní uirthi. Céard é ar bís as Béarla? Nuair atá tú ag tnúth go mór le rud ach eagla an domhain ort ag an am céanna. Chaith sí tamall ag ríomhspaisteoireacht agus ansin tamall eile ag spaisteoireacht sa pháirc.
Abhaile arís bhreathnaigh sí ar an gclog, 7 n-uair le dul.Tá an diabhal rud sin mall agus isteach léi go dtí lár na cathrach. Ar ndóigh ní raibh sé mall agus b'éigean di suí cois Life agus smaoinigh faoi cad a bhí sí ag iarraidh rá leis?  Bhí a fhios aici go rímhaith céard a bhí sí ag iarraidh rá leis. Bhí a fhios aici le fada an lá, céard a bhí sí ag iarraidh rá leis anocht.
Faoi dheireadh bhí an bheirt acu ina suí le chéile sa bhialann. D'ordaigh sé sailéid le sicín don chéad chúrsa agus chaith sé an cúrsa go léir ag labhairt. Ag labhairt, ní ag béicíl. Smaoineamh maith a bhí ann, bualadh i mbialann agus beidh deis labhartha aici freisin. Fan socair, ith d'anraith. Beidh deis labhartha agat, a mhnaoi!
An  príomhchúrsa tagtha, stéig aige, Pasta aici agus thosaigh sise ag insint céard a tharla di agus cheap sí go raibh sé ag éisteacht. Don chéad uair le fada agus ní raibh sé ag béicíl ach ag éisteacht. Tá an plean iontach seo ag obair ach ansin go tobann sheas sé suas. Ní raibh sé ag dul go dtí an leithreas, ach ag siúl amach. Agus ise fágtha leis an mbille do
stéig!
D'ordaigh sí dhá mhilseog 's bhain sí an sult astu!


