||519||
Fuair Tomás Dáibhéis bás inniu sa bhliain 1845 agus bhíos ag tráth na gceist aréir. Bhí ceathrar againn ag an mbord agus dúirt an t-innealtóir linn céard a bhí sí ag siúl uainn. Bhí uirthi na ceisteanna eolaíochta a fhreagairt mar go raibh sí cliste. Bhí cara eile ann chun na ceisteanna ar dhaoine cáiliúil is na cláir amaideacha teilifís a fhreagairt mar  tá a fhios ag an saol nach ndéanann sí rud ar bith eile. Arís dar leis an innealtóir. Agus bhí a fear céile ann chun na ceisteanna spóirt a fhreagairt agus chun na deochanna a cheannach. Bhí mise ag smaoineamh an raibh mise ann chun a srón a bhriseadh ach is cosúil go raibh mé ann mar go bhfuil fíricí amaideacha ar eolas agam.Cosúil leis an chéad abairt anseo nó fíor ainm Mark Twain nó ainm capaill Napoleon. Bhuamar buidéal fíon don cheist sin mar go rabhamar an t-aon bhord a bhí ar an eolas. Agus ansin ar maidin chuaigh mé go dtí cruinniú dos daoine dífhostaithe agus bhíodar ag labhairt faoi 'caidreamh gnó' agus dúradh linn ba chóir dúinn go léir cárta a bheith againn. Bhí cártaí ag roinnt cheana. Níor chuala mé rud ar bith eile sa léacht mar go raibheas ag smaoineamh.  Dá mbeadh airgead agam do chárta, céard a scríobhfainn air. Néidí.. ábalta ceisteanna amaideacha a fhreagairt. Dáiríre píre céard a scríobhfainn air?



