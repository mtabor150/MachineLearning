||249||
Breathnaíonn an chathair go hálainn 's na carranna go léir ar lár le deanaí. Dár ndóigh, shamhlaigh mé na gardaí ar lár chomh maith. Céad míle garda do sheanbhean. Samhlaígí siúlóidí cois Life gan an trácht. 
Anois b'fhéidir go bhfuil dul amú orm faoi seo ach is aoibhinn liom an Life ach de ghnáth bíonn daoine ar na cannaí  nó daoine gan dídean thart. Rith sé liom ar an Déardaoin go bhfuil ráflaí cloiste agam freisin go mbíonn daoine fiú ina gcónaí ar an gcosán ann agus chuaigh mé á lorg.
Bíonn duine amháin nó beirt i gcónaí ar gach droichead ach ní raibh ar Dhroichead na Mílaoise ar an Déardaoin. Tá bialann de chuid Focus Ireland taobh leis,áfach, agus bíonn scaifte dóibh ann i gcónaí ach ní raibh an babhta seo. B'fhéidir díreach an t-am mícheart. Rinneas dearmad glan dul ar ais níos déanaí. 
Bíonn nead seanmhná ag Bewleys folamh ar Shráid Westmoreland. Nuair a bhím ag siúl thairsti, smaoiním sin mamó duine éigint. Ní raibh sí ann agus tá a sráid dúnta  anois do Bharra Obama. Amhlaidh a bhí an scéal ag Stad na Mainistreach is Heuston. Bíonn déirce á lorg ansin i gcónaí ó chuairteoirí ach ní raibheas in ann teacht orthu. Cá bhfuil na cruinnithe anois?


