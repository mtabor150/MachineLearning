||250||
D'éirigh mé bréan de na meáin an tseachtain seo agus iad ag maíomh go raibh ócáid stairiúil ag titim amach in Éirinn. Níor éirigh le mórán dóibh fiú an t-ainm ceart a thabhairt uirthi. Níl a leithead de dhuine ann agus banríon Shasana.
Lena chois sin nuair a thiteann ócáid stairiúil amach, bíonn cuimhne ag daoine cá raibh siad. Bíonn scéal pearsanta acu faoi. Cá raibh tú nuair a léirigh beirt bhan go raibh cúpla focal acu? I do shuí cois teallaigh ag breathnú ar an teilifís nó ba chuma leat agus níor bhac tú leis an ócáid. Cá raibh tú nuair a thuirling sí in Éirinn nó nuair a thug sí cuairt ar Pháirc Uí Chrócaigh? Nuair nach nglacann ach fíorbheagán páirt in ócáid, an mairfidh an ócáid chéanna i mbéaloideas na ndaoine. Ní dóigh liom é. 
É sin go léir ráite chaith mé an tseachtain seo ag breathnú ar ócáid stairiúil. Agus cosc orm bogadh ar na céanna, chuaigh mé ann.Nuair a chuala mé go bhfuair Garret Fitzgerald (ar dheis Dé go raibh a anam uasal) bás, léigh mé an nuacht sin go gasta agus chuaigh mé ann. Nuair a dúradh linn ag Sráid Dawson nach mbeidh an bus ag dul chuig stáisiún Uí Chonghaile, go raibh sé ag stopadh ag H&F, chuaigh mé ann, ag seasamh i scuaine ionas go mbeidh garda in ann dul tríd mo mhála, cé gur bhreathnaigh garda eile tríd nóiméad roimhe chuaigh mé chuig Puerta Del Sol.
Ní bhíonn duine ag súil le réabhlóid sa Spáinn ach réabhlóid atá ann. Tá spiorad Tahrir tagtha chun na hEorpa.Leapacha, Leithris, Leictreachas. Barraíocht bia. Daoine ag canadh is ag comhoibriú le chéile. Dá mbeadh airgead agam, bheinn i lár báire láithreach boinn.


