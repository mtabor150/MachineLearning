||715||
A dúirt mé leis na blátha:
'Nach suarach an áit a fuair sibh
Le bheith ag déanamh aeir,
Teannta suas anseo le bruach na haille,
Gan fúibh ach an chloch ghlas
Agus salachar na n-éan,
Áit bhradach, lán le ceo
Agus farraige cháite:
Ní scairteann grian anseo
Ó Luan go Satharn
Le gliondar a chur oraibh.'
A dúirt na blátha craige:
'Is cuma linn, a stór,
Táimid faoi dhraíocht
Ag ceol na farraige.'

(le Liam Ó Flaithearta)


