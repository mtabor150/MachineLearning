||652||
Cuireann sé iontas orm i gcónaí ag breathnú ar roinnt de na scannáin faoin dara cogadh domhanda, an bealach ina n-úsáidtear 'raus raus' chun olcas na Gearmánaigh a thaispeáint. Agus chuir sé i gcuimhne dom inniu ag breathnú ar cheann dóibh an Béarlagair a bhí sna campaí.

Béarlagair na bPríosúnach
Taispeánann an béarlagair seo dóchas agus an bealach inar chabhraigh daoine le chéile don chuid is mó:
1,Familie(muintir) grúpa mídhleathach cumannach ar an taobh istigh nó taobh amuigh den champa.
2.Alte Nummer (sean uimhir)príosúnach a bhí sa champa le fada
3.Marmelade (subh) fuil fágtha ar na héadaí i ndiaidh céasadh ón SS.
4.Sonnenaufgang(éirí na gréine) tnúth le briseadh na Gearmáine is saoirse.
5.Gebet(paidir) eolas tugtha do na SS le linn céasadh.
6.Organisieren(eagrú) gadaíocht.
7.Dolmetscher-(ateangaire) d'úsáid an SS an bata seo chun eolas a fháil.
8.Basar (Bazaar) áit faoi leith ag na príosúnaigh chun bia is éadaigh a mhalartú
9.Ewige Maus (luch i gcónaí) duine a ghoid óna áit oibrithe chun cabhrú leis na príosúnaigh eile. Go hiondúil ag obair taobh istigh de ghrúpa.
10.Speckjäger(sealgaire bagúin) duine a d’oibrigh ar a shon féin, ní dhearna sé mórán agus níor thug sé cabhair dos na príosúnaigh eile riamh.
11.Leichenzüchter(coirp a phóraigh) níor bhac an príosúnach seo bás a fhógairt agus ghlac sé le béile an duine marbh.

Béarlagair na SS
Léiríonn an béarlagair seo an bealach inar dhídhaonaigh an SS a gcuid íospartaigh:
1.Arschkolonne (tóin +colún) na daoine laga ag titim siar ag deireadh colún oibrithe.
2.Birnkopf/ Eierkopf(piorra+ceann/uibheacha+ceann) príosúnaigh a bhí sa champa mar go raibh siad cliste.
3.Zahnarzt(fiaclóir) An post a bhí ag an bpríosúnach seo ná na fiacla ór a bhriseadh ó bhéala na marbh.
4.Durch den Kamin geflogen (eitilt tríd an simléar) an marbh de dheasca seomraí gáis.
5.Hackfleisch(feoil mhionaithe) duine a bhí siad díreach tar éis bualadh go dona.
6.Hasenhüpfen(giorriacha+preabarnach) Spórt a bhí acu. Bhí ar na príosúnaigh rith i dtreo an fháil agus an SS ag scaoileadh urchair leo. Ag na cosa. Bhí ar na príosúnaigh rith is léimt.
7.Hasenjagd (giorriacha+seilg) ag cuardaigh do phríosúnach a bhí tar éis éalú.
8.Himmelsfahrtkommando-(neamh+taisteal+grúpa)na príosúnaigh a bhí roghnaithe don bhás
9.Holzarkose (adhmad+ainéistéitic) roimh obráid d’úsáid an SS an bata ar an bpríosúnach.
10.Kaminfeger/Kaminfutter (glantóir simléar/ simléar+ bia)bhí na seomraí gáis i ndán do na daoine tinn seo.
11.Konserve (bia stánaithe) príosúnaigh a d’úsáid siad i dtrialacha leighis.
12.Prominenter(duine cáiliúil) bhí pribhléidí speisialta ag na príosúnaigh seo.


