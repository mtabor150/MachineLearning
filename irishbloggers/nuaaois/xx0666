||666||
daoine marbh de bharr ionsaithe gnéis i Rath Bhotha (leathanach a trí,eagrán na seachtaine seo)

Nuair a léigh mise an cheannlíne seo chreid mé go raibh dúnmharfóir againn i dTír Conaill. Mionscrúdaigh na dochtúirí na coirp agus dúirt siad leis na gardaí gur éignigh an dúnmharfóir a íospartaigh. Ach sa tarna alt tugtar go bhfios dúinn go bhfuil an Eaglais ciontach agus tá an féinbhás idir chamáin ag an alt seo.

Anois is amaitéarach mé ag scríobh faoin dúlagar agus luaigh mé an féinbhás cúpla uair ach d'fhoghlaim mé ar maidin go bhfuil rialacha ann maidir leis na meáin agus an bealach ina tuairiscíonn siad ar dhúlagar, sláinte mheabhrach eile nó féinbhás: 
 * Nuair atá iriseoir ag scríobh faoin bhféinbhás ní chóir dó/di cúis a thabhairt. Is é an cúis príomhchuid an scéil anseo. Ní féidir linn rá le cinnteacht cén fáth gur tharla féinbhás riamh 's tá lucht cumainn ann ag smaoineamh ar sin cheana féin. Ní gá don iriseoir cur leis an bhfulaingt sin. Anuas air sin tá sé soiléir go mbíonn féinbhás aithrise ann go minic.

 * Ba chóir d'iriseoir dul i dteangmháil le saineolaí ar an ábhar. Ní dóigh liom go bhfuil iarbhleachtaire mar shaineolaí ar fhéinbhás, cé go nglacaim leis go bhfuil ar na gardaí féinbhás a fhiosrú. Ceapaim go gciallaíonn saineolaí sa chás seo dochtúir nó eagraíocht a oibríonn sa réimse féinbhás amháin.

 * Má dhéanann iriseoir tagairt do fhéinbhás nó do shláinte mheabhrach éigint ba chóir go soláthróidh siad naisc go dtí na heagraíochta a gcabhraíonn le daoine. Níl sé seo ar fáil aon áit sa nuachtán sin.
Tháinig mise ar an eolas seo ó Headline. Coinníonn an eagraíocht seo na meáin in Éirinn faoina shúil agus bíonn siad ag faire amach do na focail seo sna nuachtáin - mental health, mental illness, suicide, depression, eating disorders, lunatic, nutter srl. Agus Gaelscéal chomh buartha sin le stádas na Gaeilge, beidh ar Headline faire amach do shláinte mheabhrach, cruinniú Aware, féinbhás is ar eile feasta. Dá mbeidís á dhéanamh seo cheana féin, táim cinnte gur bhris an nuachtán na rialacha leagtha amach do ghairmithe.

Sula gcríochnaím ba mhaith liom smaoineamh ar na daoine a bhfuair bás ró-óg. B'fhéidir dalta scoile, mac léinn óg, duine ag obair leis/léi i bpost éigint. Buachaill nó cailín.fear nó bean. Tá,faraor,aithne againn go léir ar dhuine. Agus ar a lucht cumainn go léir.

Tá Aware agam ar an taobh cheana féin, agus tá eagraíochta eile maithe curtha agam anois freisin. Na Samaritans agus eagraíocht atá mar shaineolaí ar fhéinbhás in Éirinn. ,


