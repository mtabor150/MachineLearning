||245||
Ag breathnú dom ar Mhaidrid is Cathair na hAithine le seachtain anuas, táim iontach buíoch de mhuintir Chearnóg na Saoirse mar níor éirigh siad as go dtí go raibh athraithe acu agus amárach tá na daoine céanna ag dul i mbun agóide arís ar son:
 * Deireadh cásanna cúirte míleata i gcoinne saoránaigh.
 * Uasphá do státshéirbhísigh is íosmhéad san earnáil phríobháideach.
 * Bunreacht nua nach féidir athrú teacht air gan reifreann.
 * Athleasú na meáin, ionas go bhfuil siad neamhspléach.
 * Cúiteamh is cúnamh dos na daoine a ghortaíodh sa réabhlóid nó má dhúnmháraigh na póilíní duine, cúiteamh dá muintir.
 * Cead a thabhairt dos na póilíní dul ar ais ag obair agus iad go feiceálach ar na sráideanna as seo amach agus nach mbeidh breabaireacht ag tarlú riamh arís.Níl a fhios céard a tharlóidh amárach. Inniu ghabh an t-arm ealaíontóir cáiliúil agus daoine eile bainteach sa réabhlóid ach ligeadh saor iad arís anocht agus tá scéal scéil ann go mbeidh cuid is mó den arm ag taobhú leo amárach agus ag dul ar stailc fiú. Cibé rud a tharlaíonn, guím gach rath orthu agus ar mhuintir na Spáinne is na Gréige freisin. Ba mhaith liomsa na spriocanna thuasluaite a fheiceáil ní amháin san Éigibt ach iad atá oiriúnach dúinne, anseo in Éirinn. 



