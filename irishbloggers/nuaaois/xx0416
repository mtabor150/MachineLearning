||416||
B'fhear feargach mo dhaideo mór agus bhí a chuid tuairimí ar eolas ag gach mac máthar. Níor thug éinne amach faoi riamh,áfach,mar gur dhochtúir den scoth é. Thuig na dúchrónaigh é seo freisin.Dá bhrí sin, cé go raibh ar dhuine áitiúil an cosán a fhágáil sa Ghóilín, dá mbeadh duine de na dúchrónaigh ina shiúl air, níor chuir siad brú ar mo dhaideo mór é seo a dhéanamh. Dá mbeadh duine acu gortaithe, ní raibh dochtúir ar bith eile sa cheantar.
Thaitin an múinteoir bunscoile le gach duine.Polaiteoir den scoth a bhí ann agus suim aige i ngach duine. Nó bhí sé in ann ligint air go raibh! Bhí an t-óglach mór le rá seo i gceannas ar an traenáil áitiúil agus bhí a fhios ag na dúchrónaigh é sin freisin agus mar sin dá mbeidís ag lorg gunnaí, chuardóidís i gcónaí a theach ar dtús. Bíodh na gunnaí, áfach, i bhfolach ag mo dhaideo mór.
Faraor lá amháin, roghnaigh siad a theach a chuardú agus tháinig siad ar na gunnaí go léir. Ní raibh siad in ann lámh a leagadh ar an dochtúir sa cheantar agus mar sin thógadar a gcuid clainne is d'fhágadar iad,dar le mo mhamó, i Scoil Mhuire. Agus ba é seo an chuimhne is sine a bhí aici agus d'insíodh sí an scéal seo arís is arís, an pháirt bheag a bhí aici agus í ina naíonán sa troid d'Éirinn.
Bhí an dul amú uirthi, áfach, níor throid na laochra d'Éirinn ach don Euro, dar lena bpolaiteoirí gránna ar aon nós agus inniu beidh siad á shábháil ar feadh tamaillín gearr eile agus dearmad glan déanta acu ar ár mBunreacht.


