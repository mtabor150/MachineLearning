||501||
Chuaigh mé go dtí an scannán faisnéise iontach Pyjama Girls tráthnóna inné le cailíní ón chlub óige áitiúil agus bhíodar go léir ina gcuid pitseámaí.Gháir siad nuair a thosaigh an sárscannán seo agus chonaic siad na fotheidil. Níl gá leis na fotheidil sa chathair álainn seo ach tá gá leo, b'fhéidir, faoin tuath agus níos faide i gcéin. Athraíonn siad 'seen' to 'saw' anois is arís, agus 'me' go 'my' beagnach i gcónaí. Ní athraíonn siad na nathanna, áfach, 's beidh deacrachtaí le gee-bag, spa-brain, battered, muppets, massive, kip agus neart eile.An bhfuil a fhios agaibh, a léitheoirí, bheadh na fotheidil ag teastáil ó gach aire gnóthaí Pobail is Comhionannais, is cuma cén pháirtí.Scannán den scoth atá ann le teachtaireacht thábhachtach dóibh siúd atá i gceannas in Éirinn  faoi bheirt chailín as Ballier. Caitheann siad a gcuid pitseámaí agus iad ag fálróid go sona timpeall na cathrach. Is é an faisean nua. Gránna, lofa, uafásach, náireach, amaideach dar libh. Dar leis na gcailíní tá siad compordach agus is é Ferma a mbaile agus mar sin tá cead acu bheith compordach ann. An bhfuil sibhse compordach?Seo an scannán is fearr Éireannach atá feicthe agam le tamall.Tá a fhios agam go ndúirt mé an rud céanna faoi His & Hers ach bhuel táim á rá arís eile.  Beidh mise ag dul arís gan na cailíní. Níl pitseámaí ar bith agam ach ceannóidh mé péire pitseámaí chun caitheamh taobh amuigh. Tá siad níos saoire ná gúna agus i bhfad níos compordaí!



