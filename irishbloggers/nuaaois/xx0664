||664||
................sin a mhothaigh mé ar maidin nuair a fhreagair an t-eagarthóir ríomhphost dá mo chuidse:

A Chiaráin, A Chara,
Ghoil an t-alt sa nuachtán go mór mé. Ar an gcéad dul síos ní raibh mé ag súil le halt liom ann, mar níor iarr mé riamh ar éinne do phoiblíocht. Níl sé deas bheith tinn nó dífhostaithe. Ní dóigh liom go mbeidh éinne ag iarraidh an dá rud is measa fúthu féin a léamh i siopa leabhar plódaithe, fiú dá mbeidís ag mothú ar bhuaic. Níl sin an sórt poiblíochta atá á lorg agamsa ach an oiread!

Ar an dara dul síos níor aithin mé mo thuairim féin. Bhí an méid sin eagarthóireachta déanta agat ar mo mhír go raibh orm é a léamh is a athléamh agus mé ag crith le heagla agus deacracht agam aeir a dhéanaimh. Bhí sé tábhachtach dom go mbeidh aon duine a léigh mo bhlag ar an eolas go raibh polasaí rúnda ag Aware. Chuir sé seo mé ar mo shuaimhneas só agus mé ag freastal ann don chéad uair agus dá mba rud é go bhfuil aon léitheoir ag mothú amhlaidh, dar liomsa go maith leo an t-eolas seo a bheith acu. Bhí an méid sin fágtha amach agat nach raibh i mo thuairimse ach tuairim dhiúltach de Aware le léamh i do nuachtán. Agus níl sin mar a mhothaím. Is mór an chabhair Aware dom.

Is iadsan a mhol dom um thráthnóna glaoch a chur ort agus tú a chur ar an eolas faoin bhealach inar fhág do nuachtán mé ag mothú. Ceapaim go raibh ionadh uirthi gur thit sé seo go léir amach. 'Have it out with him' ar sí. D'éist sí liom go ciúin séimh agus seo an moladh a bhí aici nuair a dúirt mé léi nach bhfuil mé in ann mo theach féin a fhágáil, bia a ithe, nó dul a chodladh ó léigh mé alt liom i nuachtán Gaeilge. Ní raibh ach dinnéar agam le mo mhamaí ar an luain agus sin é. Tá eagla an domhain orm rud ar bith a scríobh anois. Is eagal liom go mbeidh alt nó tuairim i nuachtán na seachtaine seo agat maidir le sláinte mheabhrach agus go mbeidh orm é a léamh. Nó go mbeidh ar mo mháthair é a léamh. Mar chomh maith le taom scaoill is mothúcháin ag bun is barr an scála(áthas is brón) is airí eile é an pharanóia de dhúlagar dépholach.

Bheinn fíorbuíoch nach mbeidh alt liom arís i do nuachtán, mholfainn duit ceist a chur ar bhlagadóir úr an bhfuil poiblíocht á teastáil uatha. Tá mar shampla pingomatic ann dóibh siúd atá á lorg seo. Níor úsáid mé é seo riamh agus níl clú dá laghad agam conas a tháinig an chéad léitheoir ar mo shuíomh. Nílim ag iarraidh tuilleadh aird a tharraingt ar mo bhlag féin.

Ba mhaith liom freagra uait chomh luath agus is féidir,
Is mise,
Néidí

Bhí an ríomhphost in ainm is a bheith rúnda agus mhothaigh mé níos fearr tar éis dom é a sheoladh. D'ith mé, shiúil mé go dtí deireadh an bhóthair, is chodail mé ó mheán oíche go dtí breacadh an lae.

Ach conas a fhreagróidh sibh an roimhphost sin? Bhuel ní raibh polasaí rúnda aige lena ríomhphost agus mar sin is féidir liom é a roinnt libh... Beidh freagra iomlán aige dom gan mhoill, ní bheidh mo bhlag ann a thuilleadh agus beidh dhá scéal amárach ar shláinte mheabhrach sa nuachtán. Ar laghad beidh dhá alt amárach nach mbeidh bainteach leis an nGaeilge! Ach fós ní bheidh mise in ann an nuachtán a léamh. 
Tá a fhios agam gur iarratas mearbhlach a bhí ann ach tá dúlagar dépholach orm. Agus i mo thuairimse táim ag fulaingt an tseachtain seo de dheasca a nuachtáin. Tá eagla an domhain orm roimh an nuachtán amárach!

Chuir mé ríomhphoist chuig Aware ag 8.30 ach an cur amú airgid ar eagraíochtaí na Gaeilge sa tír seo, ní féidir leo ach an gealltanas a thabhairt dom go dtiocfaidh siad ar ais chugaim roimh a cúig amárach.(gabhaim leithscéal le haon duine a oibríonn in eagraíocht fhiúntach ach caithfidh go dtuigfidh sibh cúrsaí sa tír seo anois conas a mhothóidh sibh dá mbeadh an rialtas ag cur airgid amú i nuachtán lofa Béarla. Nach bhfuil cothrom na féinne ag teastáil uainn!)

Mothaím faoi bhrú ollmhór uaidh agus le cúnamh Dé beidh fadhb leis an dáileadh nó tuigfidh Forás na Gaeilge an bhreall a bhí orthu agus beidh deireadh tobann le Gaelscéal.Nílim in ann smaoineamh ar aon rud eile gurbh fhéidir liom a dhéanamh óir is cosúil nach bhfuil an chrógacht ionam deireadh a chur leis an mbuairt seo i gceart. 


