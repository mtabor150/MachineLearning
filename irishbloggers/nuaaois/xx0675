||675||
Rinne mise an ceacht seo le páistí i gceardlann tráth. Creideann páistí gurbh anchúinsí is arrachtaí a bhí sna Gearmáinigh i rith an dara cogadh domhanda. Sin an fáth gur tharla an slad. Agus sin a tharraing siad le linn na ceardlainne. Tharraing páiste amháin Hitler mar nathair nimhe. Ansin thaispeáin mé thart fá 10 ngrianghraf dóibh.

1. Is dócha gur aithin sibh mo dhuine. Ach níor aithin na páistí Reinhard Heydrich (búistéir Praha). Chonaic siad daidí grámhar lena bhean chéile is a gcuid páistí ag picnic ar an trá. Agus sin é. Bhí iontas orthu nuair a chuala siad an fhírinne faoin daidí is mamaí
Ach ní gá go mbeidh páistí sna grianghraif. Chreid na páistí go raibh an duine seo thíos greannmhar is bhí siad ar a suaimhneas leis. Ní raibh aon chontúirt ag baint leis.  Heinrich Himmler

2. Scanraigh Leopold Socha na páistí. Níor thaitin a chuid súile leo. Ba rógaire é. Ba ghadaí é a d'oibrigh sa mhargadh dubh. D'oibrigh sé freisin in oibreacha séarachta L'viv. Tháinig sé ar Chlann Ghiúdaigh i bhfolach. D'íoc siad é chun cabhair a thabhairt dóibh. Sa Pholainn chuir an Gestapo daoine a thug cabhair do na Giúdaigh chun báis. Ach nuair nach raibh pingin rua fágtha acu, fós thug sé cabhair dóibh. Uair sa tseachtain ghlan sé a gcuid éadaí 's thug sé bia dóibh gach lá. Bhí 21 faoina chúram. Mhair deichniúr acu.

3. Chonaic na páistí níos sine an tsiombail SS. Dhrochdhuine gránna amach is amach. Ach chaith Kurt Gerstein tréimhse sna tríochaidí mar phríosúnach i gcampa géibhinn. Agus cé go bhfuil sé ag caitheamh culaith ss anseo, chuaigh sé leis an SS sa bhliain 1941 chun eolas a fháil. Chuir sé an t-eolas sin ar aghaidh go dtí rialtas neodrach na Sualainne ach níor labhair siad amach. Thug sé an t-eolas do ghluaiseacht friotaíochta na hOllainne agus chraol siadsan é ar BBC. Dúirt rialtas na Breataine gurbh áibhéil a bhí ann. Thug sé an t-eolas dona heaglaisí Críostaíochta éagsúla i mBerlin. Níor labhair siad amach. (Sa bhliain 1945 chuir sé lámh ina bhás féin i gcampa do phríosúnaigh cogaidh ach tá ceist mhór faoi)

4. A cuid gruaige álainn aici is smideadh uirthi. Bean óg amach lena cuid cairde. Thaitin an bhean seo leo ach seo grianghraf eile di. Níor thaitin an grianghraf seo leo. Níor thuig na páistí go raibh mná páirteach sna campaí géibhinn.
 Ghabh na Sasanaigh Irma Grese
Bhí suim aici sna Naitsithe ag aois an óg ach níor lig a hathair di bheith mar bhall ar 'Bund Deutscher Mädel'. Ach mar dhuine fásta roghnaigh sí bheith mar gharda SS. I dtús i Ravensbrück, ansin Auschwitz agus deireadh thiar thall Bergen Belsen. Dúirt sí lena deirfiúr go raibh sí ag obair in oifig an phoist ansin. Ach is cosúil gur thaitin céasadh is clipeadh léi. Scaoil sí urchair ar na príosúnaigh, agus bhuail sí iad le bata freisin go dtí go raibh siad marbh. Agus bhí madraí aici freisin agus bhí cead acu daoine a ithe!


