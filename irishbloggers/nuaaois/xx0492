||492||
Tháinig mé abhaile agus bhí sí ina seomra codlata. Bhí an ceol go hard aici. Chnag mé ar a doras agus scread mé "hey, an bhfuil cead agam an quiche sa chuisneoir?" Níor fhreagair sí agus ghlac mé leis go raibh cead. Bhí sé blasta agus chas mé an teilifís ar siúl. "Cluiche sacair" scread mé chuici. Níor tháinig sí agus shuigh mé ansin ag smaoineamh dom féin. Ní maith liomsa sacar, cén fáth an bhfuil mé ag breathnú air. Lig mé béic asam arís agus d'éirigh mé mífhoighneach. Bhuail mé ar a doras agus ansin d'oscail mé é.

Bhí corpán ina chrochadh os mo chomhair amach. Bhí sí cliste, greannmhar, galánta, leathanaigeanta, cairdiúil. Thaitin an ollscoil léi, bhí sí ar an bhfoireann hacaí is sacair. Bhí sí sa chóir, agus ag cóisir ní raibh sí riamh ciúin nó cúthail. Uaireanta bhí éad orm, bhuel bhí sí ar fheabhas, go hiontach, thar barr.Ní raibh sí ach 21, níor fhág sí nóta.

Le blianta beaga anuas nuair a smaoinínn fúithi, ní fheicinn ach an corpán, na seirbhísí éigeandála, 's a muintir chroíbhriste agus ní dúirt sí "oíche mhaith" liom an oíche roimh ré ach "slán." Le déanaí tá athrú tagtha.

Chuaigh mé go cluiche sacair léi uair amháin agus cheap sí go raibh sé iontach greannmhar go raibh eagla orm roimh bheithíoch. Bhí sé ceart go leor,áfach, go raibh eagla uirthi riamh dhamháin alla. Labhraíomar an t-am ar fad faoi dul go Machu Picchu le chéile tar éis na hollscoile agus bhíomar chun teacht ar Atlantis chomh maith. B'aoibhinn léi dreapadóireacht, Glaschú 's seandálaíocht. Táim in ann labhairt fúithi anois. Nuair a smaoiním fúithi, feicim í ag sleamhnú sa sneachta, ag léamh Pedagogy of the Oppressed 's ag gáire faoi chuile sórt. Agus nuair a théim i mo luí, mothaím go bhfuilim slán sábháilte. Tá tionchar aici fós ar mo shaol. Tá aingeal coimhdeachta agam.


