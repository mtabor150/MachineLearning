||469||
Tá eagla an domhain ag Mise, mo chat, roimh oíche Shamhna. Níl sé sásta dul amach anois in aon chor agus mar sin caitheann sé an t-am ar fad ag breathnú ar chait eile ar you-tube. Chomh luath agus a dhéanaim féin iarracht an ríomhaire a úsáid, tosnaíonn sé ag crónán láithreach boinn agus seasann sé ar gach chnaipe. 
Ar aon nós, an clár is fearr leis i láthair na huaire na leoin san Afraic agus iad i mbun seilge. Tá laghdú suntasach tagtha ar an leon allta le caoga bhliain anuas agus níl ach thart fá 20,000 fágtha ach ceapaim, ba mhaith le Mise, mo chat, bheith ceann dóibh.
D'fhoghlaim mise, mé féin, ó na cláir seo go bhfuil cead ag muintir na hÉireann leon a mharú agus iad ar laethanta saoire. Rugadh agus tógadh na leoin seo i gcásanna nó ar bheagán níos mó is féidir leat leon orgánach a mharú. Tá níos mó spás acu siúd.  Scaoiltear leo agus ligeann an sealgaire go bhfuil an deis chéanna ag an ainmhí is atá aige féin. Nílim chun an físeán a thaispeáint daoibh. Tá sé gránna ach tá tuilleadh eolas ag  Lionaid faoi.
Mar go bhfuil 20,000 leon allta fágtha, níl siad i mbaol, bhuel níl siad ar liosta go fóill agus is féidir leis an sealgaire a dhuais a thabhairt abhaile leis agus é a chrochadh ar an mballa sa mbaile!
Tá orm mo ríomhaire a thabhairt arais do Mise, mo chat anois. 


