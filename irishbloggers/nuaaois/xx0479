||479||
Is fiaclóir mo chara. B'aoibhinn léi scoil agus d'éirigh go hiontach léi ann ach tá an ghráin dhearg aici don Ghaeilge. Cónaíonn sí anois sa Bheilg agus tá sí go maith ag teangacha. Cén fáth, mar sin, an ghráin seo don Ghaeilge?Chuir mé ceist uirthi oíche aréir agus bhíos ag súil le 'bhí orm Peig a fhoghlaim de ghlan meabhair' ach níor thug sí an gnáthfhreagra sin. Bhí sí i rang a trí, nó 9 mbliana d'aois nuair a chuir sí a lámh suas sa rang:"Can I use the bathroom please, miss?" ar sí"Cur an cheist as Gaeilge!" d'fhreagair an múinteoir"An bhfuil cead agam dul go dtí an leithreas le do thoil?"''Céard é an focal nua a d'fhoghlaim tú an tseachtain seo don leithreas?""I don't know miss, please I'm bursting"Faraor, chuir an múinteoir ceist ar an rang go léir ach go tobann thosaigh gach duine ag gáire agus bhí ar mo chara dul abhaile luath ón scoil an lá sin agus bhí uirthi cur suas leis na buachaillí sa rang ar feadh achar sách fada tar éis. Chríochnaigh sí an scéal aréir le:"I have never used an outhouse in Ireland but I will never as long as I live forget what teach na asal means."Ar aon nós tharla rud gránna domsa aréir agus bhíos chun  blagmhír a scríobh ag tosnú le.... 'mothaím go mbím i gcónaí ag clamhsán faoin nGaeilge.' Ba mhaith liom an abairt sin a cheartú. Is maith liom an Ghaeilge, bím i gcónaí ag géarán faoi na heagraíochtaí Gaeilge agus an bhfuil a fhios agaibh a dhaoine uaisle,molann an obair an fear agus mo lean, tá géarán eile agam anois fúthu.


