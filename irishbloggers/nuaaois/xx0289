||289||
Ba chuma sa tsioc leis an siopadóir faoi na hearraí os a chomhair amach. Dheimhnigh sé praghas na cáise agus thosaigh sé á chur, stop sé agus bhreathnaigh sé ar an teilifís taobh thiar dom, ansin chuir  sé é sa mhála. An bainne isteach sa mhála, ach stop sé. Tamall níos faide an babhta seo agus bhí orm fanacht go dtí go raibh an tuairisc thart. Thosaigh sé ag deifriú. An tsubh, an t-arán, na trátaí. Beagnach críochnaithe aige nuair a bhí tuilleadh íomhánna ar an teilifís agus stop sé arís eile.
Chuir mé mo ladhar sa scéal agus chuir mé an cheist. An as an gCósta Eabhair thú? Ní raibh sé. Níor ainmnigh sé tír ar bith ach tá suim aige sa nuacht thall, ar sé, mar go dtagann sé ón Afraic 's d'éist sé leis an chéad tuairisc arís eile. Bhí níos mó eolais uaim anois agus cúig nóiméad níos déanaí chuireas ceist eile air. D'fhoghlaim mé gur tháinig sé chugainn ó Chéinia.


