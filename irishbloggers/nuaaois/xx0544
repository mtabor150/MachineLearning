||544||
Thugamar aghaidh ar Ard Mhacha is an Lú inniu. Thugamar cuairt ar dtús ar Úrchill an Chreagáin. Anois glacaim nach rabhamar chun stopadh anseo ar dtús ach bhuel bhí mise i gceannas ar an léarscáil 's roghnaigh mise dul go dtí an áit seo ar dtús. Má chloiseann sibh scéal ar bith eile, níl siad fíor. Agus cuimhnigh, a dhaoine uaisle, ní bhíonn comharthaí maithe ar chúlbhóithre sa tír seo.
Ansin thugamar cuairt ar 'Chathair na Caillí'. Ba mhaith liom rá, ní dheachamar ar strae. Chuamar thar an bhfear céanna 4 uaire áfach. Faoi dheireadh d'éirigh linn teacht ar an dolmain gan dua. Bhí sé ar an mbóthar céanna leis an bhfear thuasluaite agus ní raibh orainn ceist a chur air.
Ansin dhíríomar ar ár gcéad cuspóir arís. Sé sin an reilig ina bhfuil Peadar Ó Doirnín curtha. Ní bhacann Comhairle contae an Lú comhartha ar bith a chur suas agus bhí deacrachtaí againn teacht air de dheasca. Thiomáin an cara timpeall mar sin."Táimid in Ard Mhacha arís.""Táimid ar ais sa Lú."Bhain mise taitneamh as foghlaim conas idirdhealú a dhéanamh idir an dá chontae. Agus anois is arís chuir mé an cheist "an gcuirfidh mé ceist ar dhuine?".
Deireadh na dála bhí cead agam ceist a chur mar bhí an cara lánchinnte go rabhamar sa bhaile fearainn ceart. Agus mar sin ag leataobh ar chúlbhóthar cúng chuir mé ceist ar dhuine áitiúil agus bhíomar ann. Bhí an reilig ar an leataobh. Agus nóiméad níos déanaí léamar an chéad chomhartha faoin reilig ag an reilig.
Ní thuigim cén fáth nach bhfuil comharthaí ag comhairle contae an Lú go dtí an t-ionad tábhachtach cultúrtha seo. Beidh orm litir a sheoladh chucu. Ní thuigim ach an oiread cén fáth nach bhfuil cead ag fir treoracha a lorg.


