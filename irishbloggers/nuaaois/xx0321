||321||
Tá gach duine den tuairim le déanaí ba chóir dúinn táirgí déanta in Éirinn a cheannach arís, nuair is féidir linn. Cuirtear ceist ort go minic céard atá i do chistin, i do sheomra folctha agus ansin déantar thú a náiriú mar go bhfuil chuile rud déanta i Sasana nó níos faide... agus mar sin nuair a dúirt bean liom ar maidin ní chóir bainne Dunnes a cheannach mar cé go ndeirtear go soiléir air go ndéantar é in Éirinn, níl sé.
"Cosúil leis na sicíní," ar mé léi, "rugadh iad thall ach cuirtear málaí orthu anseo mar sin tugtar pas Éireannach dóibh agus iad marbh cheana féin." Bhreathnaigh sí orm agus bhí a fhios agam cad a bhí sí ag smaoineamh...'teach na ngealt'. 
"Tá an ceart agat," ar sí áfach, "déantar é sin go minic, cé nach dtugtar pas dóibh, díreach scríobtar ar an mála go ndéantar iad in Éirinn." Is dócha bhí bealach níos fearr chun é a rá. Ar cheap sí gur chreideas go raibh ar na sicíní bochta pas a fháil ar Shráid Molesworth sular ith muintir na hÉireann iad. "Scríobtar ar an mbainne go bhfuil sé déanta in Éirinn ach níl. Déantar é sa tuaisceart"
"Cén áit?" arsa mise, agus dúirt sí arís é "déantar an bainne sa Tuaisceart" 
"Tá na sé chontae in Éirinn", ar mé go feargach agus d'éirigh sise níos feargaí agus thosaigh sí ag glaoch ainmneacha orm. 


