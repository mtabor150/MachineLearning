||378||
Mo mhilseog cháiliúil le haibreoga,tá uachtar ann, mo phaité cáiliúil le spionáiste, uachtar ann freisin. Le cúpla lá anuas bhíos ag iarraidh teacht suas le rud éigint blasta le déanamh ach bhí air bheith feiliúnach do veigeáin agus gach uair a roghnaigh mé ar rud a dhéanamh, thugas faoi deara go raibh bainne, cáis, uachtar nó uibheacha iontu. An bhfuil sé iontach deacair dos na veigeáin béile deas a fháil i mbialann agus maidir le dinnéar i dteach carad, b'fhéidir nach bhfuil cairde acu. Sa deireadh roghnaigh mé cácaí beaga a dhéanamh. 
 Na comhábhair: plúir carúb, sú oráiste, mill, cnónna cócó agus síolta seasaman

Lán sásta liom féin go raibh mé tar éis teacht suas le rud oiriúnach dóibh níor smaoinigh mé faoi le haghaidh lá nó dhó.  Ansin d'éirigh mé buartha faoin mill. B'fhéidir nach n-itheann veigeáin mill agus an bhfuil a fhios agaibh ní itheann siad é. Is maith an rud é gur thug mé é faoi deara. Táim cinnte anois nach bhfuil cairde ag na fuadrálaithe righne seo agus thosaigh mé ag smaoineamh ar na círéibeacha domhanda bia. Tharla siad i 2008 agus tá siad ag súil leo arís i mbliana. Jaysus, a Néidí, tá siad tosnaithe cheana féin san Afraic Thuaidh agus seo tusa buartha faoi mhill. Stop an tseafóid seo anois díreach, a mhnaoi!
Buíochas le cé Áine (blag nua aici anseo), níor tháinig deireadh leis mo mharana. Níl locht ar fheoilséantóirí nó veigeáin nach bhfuil dóthain bia ann do dhaonra na cruinne. Tá an locht ar fheoiliteoirí.  Níl orthu iad féin amháin a chothú, ach tá orthu a gcuid bia a chothú freisin agus mar sin bhreathnaigh mé ar an idirlíon an bhfuil ionadaíocht ar bith ann do mhill agus tháinig mé ar shíoróip agáibhe. 
Níor chuala mé ar an tsíoróip áirithe seo riamh cheana agus chuir mé ceist ar mo mhamaí chliste faoi. Úsc ó phlanda den ainm céanna a fhásann i Meicsiceo. Úsáideann daoine é in ionad siúcra uaireanta ach níor úsáid sí é í féin riamh sa chócaireacht. Bhí orm anois teacht air i siopa. Níor chuala siad faoi i M&S, Supervalue, Dunnes nó Tesco sa chearnóg agus chuir mé glaoch ar Superquinn. Ní raibh clú dá laghad ag an mbean faoi. Sa deireadh tháinig mé air i siopa sláinte sa chearnóg. 

Anois táim chun tosnú ag bácáil. Tá súil agam go bhfuil na cácaí blasta mar bhí siad go dtí seo thar a bheith casta


