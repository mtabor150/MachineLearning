||281||
Dá mbeinn ag scríobh faoi bhialanna san Íoslainn, bheadh orm míol mór a ithe. Dá mbeinn ag scríobh faoi bhialanna sa Mhongóil, bheadh orm capall a ithe, agus dá mbeinn ag scríobh faoi bhialanna i gcathair na Gaillimhe, bheadh orm bó, caora nó éisc a ithe. 
Bhíos ag iarraidh bheith i mo chócaire nuair a bhíos fásta suas. Chruthaínn biachláir éagsúla an t-am ar fad agus shamhlaínn mé féin ag scríobh faoi bhialanna galánta ar fud na cruinne ach ní bheadh suim ag mo léitheoirí léamh faoi phasta leamh chuile seachtain. Mar sin roghnaigh mé bheith i mo Jacques Cousteau...i bhfad níos fusa ná i d'fheoilséantóir ag iarraidh teacht ar bhéile deas i mbialann.
Agus muid i gcathair na Gaillimhe bhí orm glacadh  le pasta leamh, i ndiaidh dúinn siúl timpeall tamall sách fada. Shocraíomar ar bhialann ina raibh sailéad torthaí ar an mbiachlár domsa. Is aoibhinn liom sailéad torthaí agus is féidir bialann bheith iontach nó uafásach ag brath ar an sailéad a chuireann an cócaire le chéile. Sa chás seo ní raibh ann ach úlla agus iógairt. Agus ar €6!
Tar éis an bhéile, áfach, d'éirigh linn teacht ar bhoth le biachlár ón Ind ag margadh feirme ar Shráid na Cille. D'ith mé an curaí is blasta ar domhan ann agus táim chun iarracht é a athdhéanamh an tseachtain seo agus an modh a thabhairt daoibh.


