||215||
Bíonn caint go minic ag amadáin is óinsí suas síos na tíre go bhfuilimid cosúil le tír sa tríú domhan. Domsa cuirim stop leo de ghnáth le céard é an dara domhain is an chéad domhan, nó fiú an ceathrú domhain agus céard é an stair taobh thiar dos na téarmaí seo? Fós níor tháinig mé ar dhuine amháin a bhí ar an eolas.

Tá sé aisteach foclóir a úsáid, chun meon tíre a thuiscint ach an bhfuil a fhios agaibh go bhfuil Gaeilge ag Focal.ie ar Third World ach ní dos na domhain eile. Agus níl focal acu don Global South ach an oiread.

Ar ndóigh sa Deisceart Domhanda tá na rialtais éagsúla ag déanamh a seacht ndícheall chun stíl mhaireachtála na saoránach acu a fheabhsú ó lá go lá.

Agus lá mór agóide stairiúil inniu á cheiliúradh ar fud na cruinne, tá an troika gránna ag preasagallamh anseo agus boladh bos acu dúinn. Tá ár rialtas ag obair i gceart agus ag déanamh cinnte go bhfuil stíl mhaireachtála mhuintir na hÉireann níos measa ó lá go lá agus níl gíog nó míog asainn.

Má tá triú hEastát fós ann i ndáiríre, cá bhfuil siad lonnaithe agus cathain a bheas a Lá Bastille féin acu? 


