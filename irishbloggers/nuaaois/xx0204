||204||
Féasógach ionas go mbreathnóidh sé níos sine ná a raibh sé. Nó an aois a bhí sé. Caol is íseal bhreathnaigh sé go raibh fós deacrachtaí aige alcól a cheannach. Fás maith cheana féin ar an bhféasóg ach níor éirigh leis é a dhéanamh níos sine mar go raibh a aghaidh, an chuid a bhí le feiceáil pé scéal é, dóite ag an ngrian. Bhíos ag iarraidh gáire ach bhreathnaigh sé i bpian agus ní cóir duine gáire faoi dhaoine is cuma cé chomh hamaideach is a bhreathnaíonn siad.

Ar aon nós bhí sé cabhrach agus thóg sé na leabhair uaim. An chéad cheann Three Stations le Martin Cruz Smith, scéal bleachtaire suite i Moscó, 's dúirt sé liom go raibh ar an leabhar a bheith ar ais i gceann seachtaine. Iasacht ghearrthéarmach a bhí ann. An tarna cheann Want to play again? le PJ Tracey, scéal bleachtaire suite i Wisconsin agus dúirt sé liom go raibh sé agam ar feadh trí seachtaine. An bhfuil tú cinnte fuair mé é ar an seilf chéanna le Three Stations ach bhí sé.

Chuir sé an suim sa tríú leabhar. D'oscail sé agus d'fhéach sé tríd. Chuir sé an stampa dáta air agus ansin d'oscail sé an leabhar arís agus d'fhéach sé tríd Gearrscéalta ár linne agus ansin chuir sé ceist orm le hiontas ina ghlór "You know this book is in Irish?" 

Níor fhreagair mé é ar an toirt agus sheas sé ansin agus freagra uaidh. Buartha b'fhéidir, é ar an eolas anois go raibh ceist amaideach curtha aige. Dúras go raibh agus is cosúil nach raibh aiféala air faoin gceist mar dúirt sé sin " that's ok, did not want you to go home with it and find out then you did not understand it".

An bhfuil sé mar nós ag léithreoirí leabhra a fháil ar iasacht i dteangacha nach féidir leo tuiscint? 


