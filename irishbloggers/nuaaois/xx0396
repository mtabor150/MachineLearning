||396||
D'fhan mé suas go dtí a thrí a chlog leis an nia ag breathnú, nó ag clamhsán faoi Michael Collins agus na botúin ann. Ach fós féin ní raibh sin an rud is measa a rinneas inné. Theip orm cluiche Scrabble a bhuachaint i gcoinne páiste naoi mbliana d'aois. Ar dtús bhí 'dislike' aici agus nuair a bhí 'abdomen' aici, chaitheas an cluiche thuas san aer. Ach ní raibh sin an rud is measa a rinneas inné ach an oiread. Nuair a thosnaíonn siad ag amhránaíocht agus tá orm freisin, de ghnáth tosnaím le 'raithlin bog' nó 'níl tú a deich nó a haon déag go fóill' nó ag an Nollaig 'par rum pum pum pum' agus críochnaíonn siadsan an t-amhrán dom, ach inné roghnaigh mé  amhrán iomlán a chanadh agus níor thug aon duine cabhair dom. Chan mé amhrán i Spáinis. Nílim ag ól riamh arís. 


