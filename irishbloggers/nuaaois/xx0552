||552||
Bhí amhras ar mo chomharsa aréir maidir lena plean. Bhí sí ag gol ach níor thug mé comhairle di. Bhuel dúirt mé léi liosta de na rudaí dearfacha faoi Mheiriceá agus na rudaí dearfacha faoi Éirinn a scríobh síos. Tá a fhios agam, a dhaoine uaisle, bhris mé mo chuid rialacha féin.  Bhíos ag iarraidh rá léi gan dul, má tá amhras ar bith ann ach choimeád mé mo bhéal druidte. Is cosúil ar maidin bhí an bua ag an liosta faoi Mheiriceá. Is dócha bhí sé éasca péasca di. Meiriceá fostaithe Éire dífhostaithe.

Ar aon nós d'éirigh mé ar maidin agus bhí sí ag cur gach rud in eagar sa ghairdín. Bosca amháin le 'ag dul chuig mamaí' agus boscaí eile le 'geallbhróicéir' air. Ní raibh bosca ar bith le 'Meiriceá' scríofa air. Is dócha ní bheidh sí ag tógáil rud ar bith léi. Tá ticéad fillte aici agus níl sí in ainm is a bheith ach seachtain thall.

Roghnaigh mé bricfeasta a dhéanamh di. Anois mar is eol díobh, is feoilséantóir mé ach bhíos ag iarraidh an bricfeasta is fearr léi a dhéanamh di. Ispíní agus slisíní. Bhíos fós sa bhunscoil nuair a roghnaigh mé bheith i m'fheoilséantóir ach fós féin ní raibh mé ag súil leis an rogha mhór os mo chomhair sa siopa. Anois tuigim cé chomh dúr is atáim, cheap mise go raibh slisín ina slisín ach níl dada chomh simplí sin. Cheannaigh mé an paicéad is saoire agus ispíní Denny. Bhuel tá a chuid fógraíochta ar eolas agam agus táim ag iarraidh mo chomharsa a choimeád in Éirinn. Tá a fhios agam, a dhaoine uaisle, is fimíneach mé!


