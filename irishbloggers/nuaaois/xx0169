||169||
Nuair a bhí Gaelscéal ag moladh an seanrialtais  is ag fearadh fáilte is fiche roimh an IMF, bhíos féin i mbun agóide agus ag scríobh faoi agus nuair a tháinig banríon na Breataine is Tuaisceart na hÉireann ar cuairt chuig mo chathair, bhíos ann agus ag scríobh faoi agus ní mó ná sásta a bhí mé agus mé ag gearán ar feadh na seachtaine, fad is a bhí iriseoirí na Gaeilge ina suí os comhair na teilifíse agus iontach aibí agus sásta faoi agus ní raibh siad in ann an teideal cuí a úsáid fiú.

Má tharlaíonn eachtra i nDún na nGall, ní bheidh mé áfach á scríobh faoi. Ní raibh mé i nDún na nGall le fada an lá agus ní raibheas riamh i gcoláiste Samhraidh. Mar sin níl baint ar bith ag an áit le mo shaol agus ar aon nós d'éirigh le fear óg ar an nuacht a scéal féin a insint dúinn, ach má thiteann rud amach i mo chathair agus má tá sé tábhachtach dom, beidh mé ann agus beidh mé ann roimh iriseoirí gairmiúla na Gaeilge agus le tuairim nach mbeidh acu, tuairim neamhspleách ón rialtas agus neamhspleách ó dheontas.

Ach led thoil ná lig dó tharlú anocht. Táim ar dheargmheisce anois mar an rud is tábhachtaí i mo shaol inniu ná cóisir dom mháthair. Tá sí 61 anois agus chuireas gloine fíon sa bhéile agus an chuid eile de ionaim agus tá an ruaille buaille ag dul ar aghaidh anseo i láthair na huaire. Bainigí féin sult as an deireadh seachtaine agus ná téigí,a léitheoirí, áit ar bith ach an oiread!

(DAS: 16 lá go dtí Sam)








