||230||
Bím fiosrach i gcónaí faoi chuairteoirí chuig mo bhlag agus mar sin nuair a fhágann cuairteoir nua a lorg ar mo bhlag, téim chuig statcounter chun tuilleadh eolais a fháil fúibh, a léitheoirí, agus roinneann sé rún nó dhó liom, fiú faoi na daoine gan ainm. 
Tugann sé go fios dom, abair, conas a tháinig sibh ar mo bhlag. Ó bhlag eile, ó twitter nó ó léitheoir éigint nó cuardach.Bíonn spéis agam i gcónaí cén focal seachas grá faoi ghruaim a chur sibh isteach i ngoogle chun teacht chugam.
Táim iontach bródúil gur tháinig daoine chugam le déanaí trí Áth Cliath abú a chuir ann. Ar an Domhnach chuir duine wejen Ausdrücke isteach agus tháinig siad ar bhlagmhír faoin mbéarlagair i gcampaí géibhinn. Ar an lá céanna bhí Myles an Nissan Micra á lorg ag duine eile agus tháinig siad ormsa ina áit. Agus is cosúil inniu go raibh an fhadhb ag duine eile leis na diabhail faoileáin.
Chuir cuairteoir amháin ríomhphost chugam don chéad uair inné. Cá bhfuil do thuairim ar an gcluiche? a bhí an teideal. Agus cé nár fhág sé teachtaireacht nó ríomhphoist liom riamh roimhe, chuir statcounter mé ar eolas go mbíonn sé ar cuairt anseo liom go minic. Lena chois sin tá a fhios agam go bhfuil sé ina chónaí i SAM. Geallaim duit, a chara, nach mbeidh mo thuairim mall riamh arís! Áth Cliath abú!



