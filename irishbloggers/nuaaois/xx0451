||451||
D'fhógair an rialtas ar an Déardaoin go mbeadh ar 100,000 daoine imeacht ón tír roimh 2014. Níor scríobhas faoi ag an am mar bhí a fhios agam go mbeadh an leithscéal ó dhuine nó beirt "Tharla sé sna hochtóidí agus bhí sé i bhfad níos measa" le cloisteáil agam.Cuireann an argóint seo isteach orm ar mhórán cúiseanna. Tá a fhios againn nach rud maith a bhí san eisimirce sin. Bíonn plé ann i gcónaí faoin 'undocumented Irish i SAM' agus cad is féidir linn déanamh dóibh. Nó na hÉireannaigh atá gafa le halcól agus ina gcónaí go huaigneach dubhach thall i Londain. In ainneoin seo tá ár rialtas ag iarraidh tuilleadh 'undocumented' a cruthú. Glacaim go bhfuil scéalta maithe ann agus nílim i gcoinne cónaí thar lear fad is sin atá ag teastáil uait agus tá an deis agat teacht abhaile.An t-aon rud maith a tháinig as an tíogar Ceilteach, dar liomsa,ná gur tháinig daoine ó gach cearn den cruinne go hÉirinn agus d'éirigh go maith le roinnt dóibh agus chuir siad go mór lenár dtír. Is féidir ar an Luas a lán teangacha éagsúla a chloisteáil. Faraor, theip ar roinnt mhór dóibh. Bhí cumha orthu nó bhí drochphostanna acu, agus bhí 'Kings of Kilburn Street' ag titim amach dóibh ar fud na tíre. Sin a bheas i ndán dár  n-aos óg féin amach anseo.Agus é seo go léir ar eolas againn, tugann daoine fós leithscéalta ar nós 'bhí ar mo rang iomlán ollscoile dul thar lear agus bhí a fhios againn go raibh sin i ndán dúinn.' Bhuel an chéad smaoineamh a ritheann liom ná 'Tharla buama agus maraíodh gach duine i mo shráidbhaile fadó mar sin tá sé ceart go leor má tharlaíonn sé i do shráidbhaile anois". Ní dóigh liom go bhfuil an iníon léinn óg lena fógra ar an Máirt 'I'm too stupid to emigrate' ag iarraidh na leithscéalta seo a chloisteáil ach an oiread. Ach tá dul amú uirthi, tá sí ró-chliste chun dul thar lear gan ticéad fillte. Ba chóir go mbeadh ár rialtas ag obair chun go mbeadh sí in ann obair anseo ach níleadar. Is í agus na 42 míle eile a bhí ag an mórshiúl todhchaí na hÉireann.Agus ansin tá ort smaoineamh cá raibh na mic léinn eile?An bhfuil roinnt dóibh ag fulaingt cheana féin agus an gceapann roinnt eile, b'fhéidir, nach mbeadh siadsan riamh thíos leis.Is léir nach bhfuil dán Martin Niemöller cloiste ag formhór na tíre seo. Nó má tá, ní thuigeann siad é.Pé scéal é bhíos chun blagmhír  a scríobh maidir leis an eisimirce ar an Déardaoin ach ní raibheas ag iarraidh cloisteáil faoi na hochtóidí gránna. Agus is maith an rud é nár scríobh mé mar ar an lá dár gcionn d'fhógair ár  rialtas  go bhfuil siad chun cáis a roinnt linn.Bhí gach duine ag magadh faoi ar an lá ach domsa táim sásta gur tháinig siad suas leis an bplean amaideach seo. Ar deireadh thiar thall tá an cruthúnas ann go bhfuil rudaí níos measa anois ná mar a bhí riamh i gcuimhne aon duine beo i bPoblacht na hÉireann agus is cuma lenár rialtas mídhaonlathach faoi.Ní réiteach é an eisimirce dár gcuid fadhbanna. Anois níos mó ná riamh roimhe ní neart go cur le chéile.....


