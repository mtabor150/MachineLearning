||233||
Cé go raibh sé scamallach, ghlacamar leis go raibh plean againn don lá agus bhíomar chun é a dhéanamh. Chomh luath agus a thuirlingíomar ón mbád,afách, thosaigh sé ag clagarnach. 
Agus muid ag siúl ar an trá níor stop sé ach ba chuma linn. Bhí na sliogáin go hálainn agus bhí seanphíopa miotal ann, bruscar áit ar bith eile ach anseo bhí na sliogáin á athúsáid mar charraig agus iad go léir greamaithe chuige. Sin atá uaim dom bhlag ó seo amach ceamara. 
B'aoibhinn liom an trá ach ní raibheas in ann siúl cosnocht air mar go bhfuil pobal dreancaidí ag cur fúthu ann agus ní dheachaigh mé ag snámh ach an oiread mar san uisce bhí pobal róin ann agus iad go léir ag stánadh orainn. Chasamar intíre. 
Ón bpointe seo bhíomar in ann an tseanshéipéal a fheiceáil ach ní raibh bealach chuige. Tá coiníní ar an oileán. B'fhéidir thug na manaigh iad trasna ach níl ainmhí tíre ar bith eile ann agus mar sin tá neadacha gach áit agus b'fhearr ag an am seo den bhliain gan na cosáin a fhágáil. Fiú ag fanacht ar an gcosán tá ort bheith cúramach, mar tá neadacha ansin freisin. Ná seas ar na huibheacha agus déan iarracht an nead a fhágáil chomh luath agus a dtagann tú air.
Ar aon nós bhí mamaí ag eitilt os ár gcionn de ghnáth.. crosán,foracha, roilleach agus gach sórt faoileán. Déanann tú dearmad cé chomh mór agus atá faoileáin go dtí go roghnaíonn siad do cheann a bhaint díot agus ba é sin an plean a bhí ag droimneach nó dhó domsa. Fiú an droimneach beag, níl sé chomh beag sin. Ní raibh hata orm agus níor thaitin mo chóta rothaíochta sofheiceálach leo in aon chor agus bhíodar á m'ionsú gan stad.
Ní raibh duine ar bith ag iarraidh súil níos tapúla mar go raibh éan amháin ann. Sinne á thimpeallú aige an t-am ar fad, os cionn na n-éanlaithe eile. An Fabhcún gorm. Níl ceamara ag teastáil uaim a thuilleadh. Chuir beagnach gach duine eile a gcuid ama thart ag iarraidh grianghraf a ghlacadh nó é a fheiceáil sna déshiúligh, nuair a bhíos breá ábalta sult a bhaint as, bhuel ach amháin dos na diabhal faoileáin. Más mian leat ainmneacha na faoileáin éagsúla a fhoghlaim, caith cóta geal.
Am lóin anois mar go raibh deireadh leis an mbáisteach. Shuíomar taobh aill agus bhíomar in ann gainéid a fheiceáil is seagaí. Agus neart sicíní óga. Agus ansin amuigh sna tonntaí bhí muic mara... Arís b'fhearr gan an gceamara sin a bheith agat. ..
Ansin chonaiceamar an fabhcún gorm arís, ní ceann amháin ach beirt acu á timpeallú orainn arís is arís eile agus ansin chonaiceamar san aill, os cionn na héanlaithe go léir eile, poll, poll cosúil leis an bpoll i guns of Naverone agus sicín óg lonnaithe ann. Agus é in ann breathnú amach ar chuile rud, an éanlaith go léir faoi, a bhéile. Arís daoine ag iarraidh grianghraf, seachas an nóiméad a cheiliúradh. 
Shiúlamar ansin go dtí an mullach, arís ag déanamh cinnte faoi na neadacha, 's bhí na carraigeacha sleamhain. Ag teacht síos tá spota amháin iontach glas, níos glaise ná áit ar bith eile ar an inis. Bhí tobar tógtha ag na manaigh anseo. Níl foinse uisce úr ar an oileán a thuilleadh.
Arais ag an martello, ag seasamh ar a bharr ag breathnú amach dom ar an gcathair ní raibheas ag iarraidh dul abhaile. Bhí na scamaill os cionn na cathrach súilíneach agus é soiléir go raibh sé fós ag clagarnach in Éirinn. 
Faraor tháinig an bád ach roimh dul abhaile chuamar timpeall an oileáin arís, an uair seo sa bhád agus chonaiceamar broigheall is puifíní..


