||235||
An cuimhin libh tamall maith ó shin anois bhí ríomhphoist ghánna a sheoladh ag amadán anaithnid chugam. Chuir siad isteach go mór orm agus ní raibh a fhios agam céard le déanamh. Lá amháin d'fhreagair mé ríomhphost agus bhí ciúnas agam uaidh go dtí coicís ó shin nuair a thosaigh sé ar an nós as an nua arís. Tá sé gafa le dia, agus ceapann sé go bhfuil suim agam sa dia nua seo atá aige. Níl. De dheasca roghnaíos briseadh a thógáil óm bhlag ionas nach mbeadh orm cur suas leis.

Ní raibh an sos seo in ainm is a bheith ach lá nó dhó. Nuair a stop mé ,áfach, bhaineas an sult am a chaitheamh uaidh. Thosaíos ag smaoineamh ar mo bhlag agus cá raibh sé ag dul? An raibh cúinne á chasadh aige? An raibh mé ag smaoineamh taobh amuigh den bhosca agus mé á scríobh? Céard is féidir liom déanamh chun mo spás féin ar an idirlíon a fheabhsú? Nó an bhfuil mo spás féin ar an idirlíon fiú ag teastáil uaim a thuilleadh?


