||490||
Labhraíonn an múinteoir óna áit chumhachta, taobh thiar den bhord agus os comhair a chlár dubh. Éistíonn gach duine go ciúin leis. Tosnaíonn an córas foghlama seo sa bhunscoil agus leantar leis don chuid is mó tríd ár saol. 
Mhol Freire chun atmaisféar slán compordach foghlama a chruthú sa seomra ranga, b'fhiú bord an mhúinteora is an clár dubh a scaradh óna chéile. Is féidir leis an mbord fós bheith cumhachtach, má tá géarghá leis ach ba chóir go leis gach duine atá páirteach sa rang an fhoinse eolais. Ba chóir go mbeadh an t-eolas lárnach, agus ní an chumhacht. An bhfaca duine ar bith agaibh seomra ranga scoile sa tír seo nach raibh bord is clár le chéile?
Má roghnaíonn tú freastail ar chaint, seo a bhíonn os do chomhair amach freisin.. Bhuel is powerpoint leadránach atá aige, seachas clár dubh. Ar a laghad anseo tá deis ag na daoine drochmhúinte amaideacha ceist a chur ag an deireadh. Anois nílim i gcoinne é seo más staraí, nó dochtúir atá ann agus tá eolas á roinnt aige (fad is nach dtéann sé thar fóir leis an powerpoint leadránach). Nuair atá sé in ainm is a bheith plé ar ábhar áfach, conas comhoibriú i bpobal a dhaingniú abair, agus déantar é seo, cuireann sé soir mé. B'fhearr i bhfad tuairim gach éinne a chloisteáil ag ócáid mar sin. 


