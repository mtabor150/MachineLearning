||629||
...... tá Bród is Féile Bollywood faoi lánseol. Agus tá Wizard of Oz ar siúl sa phictiúrlann. Ach ní dhearnamar dada bainteach leo siúd......Bhíomar páirteach i siúlóid na zombaithe don RNLI.  Bhí mise i gceannas ar ár gcuid feisteas(éadaí is smideadh) agus thosaíomar ag ól ag am lóin inné sa teach.Bhí an tsiúlóid ar fheabhas ach bhí mise i bhfad ró the.  Agus mar sin abhaile liom tar éis chun athrú  is chun seiceáil ar an gcat(dála an scéil Mise an t-ainm atá ar mo chat).
zombaithe ag an gcóisir
Agus amach liom arís go dtí cóisir graffiti in Institiúid Chultúrtha is Shóisialta na Polainne. Bhí an DJ go maith, an bia ar fheabhas (ní raibh feoil ag an mbeárbaiciú) agus bhí na healaíontóirí thar barr.
na healaíontóirí

Agus ní raibh deireadh leis an gcóisir go dtí thart fá 3 a chlog ar maidin ach bhí orm éirí go luath mar bhí margadh sráide ar siúl do mhuintir na Polainne atá gan dídean de dheasca tuilte i ndeisceart na tíre. Ansin chuamar go dtí Páirc Uí Chrócaigh agus bhí an bua ag an Mí. Ar a laghad ní bheidh orm tuilleadh airgid a thabhairt don C.L.G. Bhí na cluichí ar siúl i bhfad ró déanach agus sa tharna chluiche thit mo neacht ina codladh ar an talamh.Agus  táim réidh anois don nead agus beidh an Sam againn an bhliain seo chugainn. Áth Cliath abú!


