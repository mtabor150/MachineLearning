||223||
Thug tú litir ó mo theachta dála áitiúla dom. Bhuail sé le Éilis a 2 i gCaiseal na Rí le déanaí. Grianghraf acu le chéile. Nach breathnaíonn sé galánta sa ghrianghraf agus ní bheadh a fhios agat go raibh sé ciníoch in aon chor. Agus em ní bhreathnaíonn sé galánta actuallaí. Níl mo vóta ag Brian Hayes, stop anois leis na litreacha uaidh.

Ba é an tarna litir uait bille. Nuair a thagann deireadh le do phost, stopann lá an phá agus na sladmhargaí sna siopaí ag an am céanna duit ach ní thagann deireadh leis na billí riamh faraor. Is fuath liom tús na míosa. An maith leatsa iad?

Agus thug tú litir ó Concern dom freisin. Tá gorta i gcorn na hAifrice agus tá 100 Euro ag teastáil uatha uaim. Níl sé agam. Dá mbeadh, thabharfainn ach níl sé agam. Agus míle maith agat dos na grianghraif. Ní raibheas in ann mo bhricfeasta a ithe agus táimse ag dul ar ais go dtí mo nead is ná dúisigh mé riamh arís ag éirí na gréine ach amháin má tá cárta phoist agat dom! 


