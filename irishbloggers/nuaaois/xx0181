||181||
Buíochas leis an Slóvacach thosaigh mé ag úsáid ola cnónna cócó ar na mallaibh i mo chuid cócaireachta. In ionad im nó ola eile. Bíonn boladh álainn as agus fanann sé san aer ar feadh tamaillín. Bí cúramach, áfach, gan an uafás de a úsáid mar tá blas láidir aige freisin agus ar uairibh is féidir é sin a bhlaiseadh seachas na glasraí.

Dar leis an Slóvacach tá sé ar fheabhas dod chuid gruaige agus dod chuid cnámha ach tá sé go maith freisin nuair is mian leat meáchan a chailliúint agus nuair atá dúlagar ort, tugann sé fuinneamh duit. Níl a fhios agam an bhfuil sé seo fíor ach is maith liom an smaoineamh.

Úsáidim viridian agus tagann sé i mbuideál gloine agus sa Ríocht Aontaithe nuair a thugann tú an buideál arais chuig an siopa, faigheann tú 25p arais. Úsáidim ola síol ráibe as Dún na nGall, atá ar fheabhas freisin agus déanta anseo ach chuireas ceist orthu an féidir leo teacht ar bhealach níos fearr athchúrsáil/athúsáid tamall ó shin agus dúirt siad liom go raibh sé i gcoinne rialacha na hEorpa ach anois tá a fhios agam nach bhfuil sé seo fíor!


