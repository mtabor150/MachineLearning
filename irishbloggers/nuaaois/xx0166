||166||
An cuimhin libh an grianghraf a bhí ag an Irish Times agus an chéad chluiche rugbaí ar siúl i bPáirc Uí Chrócaigh? Fear i nGeansaí Celtic le fógra... "no foreign sports allowed" scríofa air. Bhí sé iontach greannmhar agus bhuel is féidir na Gaeil bréige seo a aithint ar Chnoc 16 gan dua. 
Tamall sách fada ó shin anois bhí Arnotts ag iarraidh geansaí Átha Cliath a athrú mar go raibh neart turasóirí á cheannach agus bheadh níos mó, dar le Arnotts ag an am, dá mbeadh Áth Cliath scríofa i mBéarla seachas i nGaeilge air agus ar feadh séasúir amháin tharla sé seo ach bhí feachtas fíochmhar ann ina gcoinne. Bhí achainí is litreacha agus cruinnithe i gclubanna ar fud na cathrach is dhiúltaigh daoine iad a cheannach agus bhí ciall cheannaithe ag Arnotts láithreach boinn. 
De bharr ní bheidh geansaí i mBéarla agat ar Chnoc 16, bhuel ach amháin má théann tú ag siopadóireacht i siopa Sinn Féin ar Chearnóg Pharnell. Ansin is féidir geansaí speisialta a cheannach, níos daoire ná ghnáthgheansaí agus scríofa ar - "the City that fought the Empire" . ceapaim, agus i Litreacha móra os a chionn - Dublin. Céard é polasaí Sinn Féin maidir le cur chun cinn an Bhéarla in Éirinn?
(Dála an scéil ceapaim go bhfuil mo chomhaireamh síos mícheart agus níl ach 12 lá go dtí an Sam anocht agus nach bhfuil sé ar fheabhas gur tharraing siad siar cárta dearg Diarmuid Connolly. Áth Cliath abú!)


