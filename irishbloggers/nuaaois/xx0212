||212||
Shroich mo neach (10) Áth cliath amach go déanach oíche Sathairn ach ní raibh sí in ann dul a luí. Le cúpla mí anois bhí sí ag comhaireamh síos na laethanta agus anois ní raibh ach cúpla uair le dul. Bhuel oíche fhada amháin a bhí ann ach ní raibh sí in ann fanacht. Cathain a bheas muid ag dul ann? Maidin amárach!
Is mór an trua gur roghnaíodh Daniel Radcliffe blianta ó shin mar Harry Potter. Fós ní féidir leis ach mothúchán amháin a léiriú ar a aghaidh. Is réalt mise. Táim bréan de seo 's b'fhearr liom scannán eile a dhéanamh. Cé gur cheap an nia (16) go raibh an aisteoireacht ina iomlána mí-aibí, ní raibheas in ann teacht leis. Tá an dul chun cinn déanta ag na haisteoirí óga eile, ach go háirithe Séamus Finnegan,Neville Longbottom is Ron Weasley. Is mór an trua freisin nach bhfuil cur amach agam ar ainmneacha na n-aisteoirí seo mar déanfaidh siad scannán nó dhó eile. Tar éis plé a dhéanamh leis faoi; d'aontaigh sé liom.
D'éirigh leo an babhta seo an greann atá sna comhráite sa leabhar a chur trasna sa scannán. Bhí an líne is fearr domsa ag Professor McConagall. Ní inseoidh mé í daoibh ach bhris an gáire orainn arís is arís eile. Seo b'fhéidir rud nár éirigh leis na scannáin eile a dhéanamh - greann JK Rowling a léiriú.
I gcomparáid leis na scannáin eile freisin, b'fhéidir go seasfaidh an scannán seo leis féin níos fearr agus b'fhéidir go mbeadh daoine nach bhfuil na leabhair léite acu freastal air. Go háirithe má roghnaíonn siad an 3D. Déantar an 3D go healaíonta 's thaitin sé go mór liom nuair a bhris Voldemort an briocht cosanta ar Hogwarts.
Scannán gníomh atá ann amach is amach agus na daoine a thaitníonn an sórt sin scannáin ní gá dóibh gach a thuiscint agus ní bhacann siad am a chur amú rudaí a mhíniú. Cogadh ar son cogaidh atá ann. Bhí eagla an domhain ar mo neach(5) 's chuir sí an scannán thart ar mo ghlúin. Ag smaoineamh air, b'fhéidir nár dtaitneoidh an scannán seo leo siúd nach bhfuil an leabhar léite mar ní bheadh siad in ann é a thuiscint i gceart.
Tá na leabhair ar fad léite, áfach, againne 's mar sin bhí an gnáthphlé againn; Céard atá sa leabhar, céard nach bhfuil sa leabhar? Ar a laghad ní raibh giota iontach tábhachtach fágtha ar lár agus giota amaideach nach raibh fiú sa leabhar curtha isteach mar a dhéin siad i Harry Potter and the Half Blood Prince. Bhí an tús ró-sciobhta dar leis an nia (14) agus ní chlúdaíonn sé gach rud agus bhí díomá ar an neach(8) freisin nár thaispeáin sé an muintearas tábhachtach a éiríonn idir an dragan is Hermione. Díreach dúirt mé leo dhá uair is a leath fad an scannáin is bhíodar ciúin.
Bhí, áfach, díomá, orainn go léir maidir le Kings Cross. Thuigeamar nach mbeadh siad nocht ach cén fáth go raibh athrú éadaí ar Harry agus bhreathnaigh Voldmort gránna ann. Ní raibh an leanbh chomh gránna sin sa leabhar. Bhí díomá air an nia (16) mar míníonn Dumbledore neart anseo sa leabhar. Sórt conclúd é i ndáiríre ach sa scannán comhrá fíor gairid atá ann. Seo, cinnte an chaibidil is tábhachtaí sa leabhar, sna leabhair ar fad, agus ní raibh sé déanta go maith. Bhí díomá ar an neach (12) go raibh orthu é a rá linn go raibh sé go hálainn, seachas é bheith go hálainn dar léi.
Ag an deireadh bhí díomá ag gach páiste go raibh deireadh tagtha leis an sraith ach ní raibh ormsa. Cé go raibh sé seo an scannán is fearr sa sraith; níor thit an mhamaí ina codladh don cheann seo, bhíos iontach sásta go raibh deireadh tagtha leis na scánnáin agus déarfainn nach raibheas an t-aon aintín, uncail, daidí nó mamó a mhothaigh mar sin.
Scríobh leabhar eile cinnte, JK Rowling, ach ná déan scannán as le do thoil.


