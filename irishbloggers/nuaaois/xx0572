||572||
Agus mé ar mo bhealach isteach go dtí m'ollmhargadh áitiúil bhí orm dul i ngleic le scata ban i bpitseámsaí ag cúlchaint ag an doras. Ghabh mo leithscéal ráite agam faoi dhó sular chuala siad mé. Tá an ghráin dhearg agam do dhaoine a chaitheann pitseámaí go poiblí. Céard a chaitheann siad sa seomra leapa? Tuigim gur féidir le duine ar bith, áfach, cibé éadach is mian leo a chaitheamh in Éirinn.
Agus ansin bhuail mé le comharsa sa siopa agus bhí an bheirt againn ag caitheamh an léine cheana. Rinne sí miongháire liom ach bhí náire orainn. bhí mise ag iarraidh abair léi, is léine atá ann, ní gúna, cur ort péire brístí ach b'fhéidir go raibh sise ag iarraidh an mhalairt a rá liomsa. Tuigim gur féidir le duine ar bith, mar sin, cibé éadach is mian leo a chaitheamh in Éirinn.
Agus ansin sa scuaine bhí bean i mburqa agus scata páiste aici agus bhí páiste amháin dána, iontach dána ach ansin roghnaigh an mháthair bheith níos dána agus thosaigh sí ag béiceadh air. Bhí gach duine ag éisteacht is ag stánadh go hoscailte uirthi ach lean sí uirthi. Anois tá troid feicthe agam sa siopa seo is andúileach drugaí ag damhsa timpeall na háite ach níor stop gach duine chun breathnú orthu. Ach stopamar go léir ar maidin. Ní thuigim féin cén fáth a gcaitheadh bean lámhainní ar lá Samhradh agus bíonn orm i gcónaí breathnú ar na brógaí. Tuigim gur féidir le duine ar bith,áfach, cibé éadach is mian leo a chaitheamh in Éirinn ach b'fhearr i gcónaí, éadach nach dtarraingeoidh aird ort féin a chaitheamh!



