||643||
Bhí gach mac máthar Dé ag an gcuan. Bhí an RNLI ag obair ar an mbád, amhlaidh a bhí na hiascairí gairmiúla. 'S bhí na faoileáin mífhoighneach ag béiceadh orthu. Ach bhí gach duine eile ann chun spraoi a bheith acu.

Bhí na déagóirí saibhre ag seoltóireacht,nó ag foghlaim arís i mbliana, is na déagóirí bochta ag iascach. Bhí an fear is raimhre riamh ag siúl leis an madra is lú riamh. Agus gháir sí agus í ag smaoineamh ar thug an t-uasal bolgadán cead don mhadra suí ar an tolg.

Bhí na mná meánaosta ag luascadh a gcuid lámh ar luas lasrach agus iad ag caint faoin ngúna is an bhainis. Amhlaidh a bhí na mná níos óige ag siúl ach ag caint faoina bhuachaillí a bhí siad.

'S bhí na fir ag rith agus iad ag samhailt go raibh siad maith go leor don mharatón. B'fhéidir fiú go mbeidh an bua acu, ach amháin dos na hÉigiptigh! Chaith sí tamaillín ag breathnú ar dhuine amháin dóibh agus shamhlaigh sí a lámh éadrom uirthi.

Léim sí balla an chuain agus shiúil sí ar an taobh amuigh. Chonaic sí na rónta ag súgradh san fharraige. Iadsan ag baint taitneamh as an aimsir iontach freisin agus shuigh sí síos chun iad a tharraingt. 


