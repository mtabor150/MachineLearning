||381||
D'iarnáil mé mo rogha culaithe, chuireas snas ar mo chuid bróga, scuab mé mo chuid gruaige agus chuireas smideadh orm féin is béaldath álainn. Bhíos réidh don chruinniú, ach bhí sé fós i bhfad ró luath.
Shiúil mé go dtí na siopaí. Ní raibh dada ag teastáil uaim agus mar sin shiúil mé abhaile arís agus bhreathnaigh mé ar an am agus ar what's the story in Balamory,would n't you like to know? Bhí sé fós i bhfad ró luath.
D'iarnáil mé culaith eile, chuireas snas ar phéire eile, scuab mé mo chuid gruaige agus  chuireas smideadh orm féin is béaldath álainn eile orm. Bhí sé fós i bhfad ró luath.
 Ansin roghnaigh mé gan dul. D'athraigh mé mo chuid éadaí agus luí mé ar mo leaba ag ligint orm go raibh an rogha cheart déanta agam. Tá cogar mogar dainséarach ach deich nóiméad roimh thús an chruinniú roghnaigh mé dul arís.
Bhí orm rith ann agus níor bhreathnaigh sé go raibh mo chuid gruaige scuabtha nó mo chuid éadaí iarnáilte ach d'éirigh liom anocht freastal ar chruinniú Aware. Deirtear gach rud faoi rún.


