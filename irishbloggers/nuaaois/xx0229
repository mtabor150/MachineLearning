||229||
Tá an scrúdú thart. Ní féidir leat níos mó a dhéanamh. Sin Sin. B'fhéidir gur thaitin sé leat nó níor thaitin sé leat ach is cuma mar tá sé thart agus níl tuilleadh le déanamh. Sos a ghlacadh anois ach bíonn duine amháin ann i gcónaí 's post mortem uathu. Cén freagra a bhí agat d'uimhir a sé? Scríobh mise seo, ar scríobh tusa amhlaidh? Cé mhéad a scríobh tú? Agus comparáid atá uathu, de gach mionrud a bhí sa scrúdú. Níl suim acu ar conas gur éirigh leat in aon chor ach tá orthu cruthú gur éirigh níos fearr leo.
Tarlaíonn an cur i gcéil seo i seomra feithimh an dochtúra freisin. Cén mhéad a ghlacann tú?Cén ainmneacha atá orthu? Cén láidreacht atá iontu? Cén fáth go bhfuil an ceann sin a ghlacadh agat? Agus na daoine seo ag iarraidh cruthú go bhfuil biseach níos tapúla ag teacht orthu nó go bhfuil siad i bhfad níos tinne ná tusa.
Sin an fáth go dtugaim Smarties ar mo chuid táibléidí ionas nach bhfuil orm riamh comparáid a dhéanamh le duine eile ach inniu i lár na cathrach chonaic mé siopa leis an gcros leighis darbh ainm Happy Pills.
Caitheann an tsiopadóir cóta bán agus tugtar lámhainní duit chun do chuid milseáin a phiocadh!


