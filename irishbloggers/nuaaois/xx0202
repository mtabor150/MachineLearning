||202||
Do léigh mé Book of Lies an chéad úrscéal de Mary Horlock le déanaí agus bhaineas an taitneamh as. Cín lae déagóra suite i nGeansaí agus na fadhbanna nach beag atá aici agus chuir sé mo dhialann féin nuair a bhíos i mo dhéagóir i gcuimhne dom.
An rud a dhéanann sí ná nuair a úsáideann an déagóir focal a shíleann sí atá deacair, mar shampla nuair a d'úsáid sí elaborate, scríobh sí i lúbanna i ndiaidh - great word. Agus uaireanta eile bhí exellent word aici. Chuir sé seo sonas ar mo chroí mar an bhfuil a fhios agaibh bhí an nós seo agam féin . Mar sin chuaigh mé ag cuardú i mboscaí aréir chun teacht ar dhialann óm óige agus ar na focail a cheapas a raibh iontach nuair a bhíos i mo dhéagóir.
Tá neart dos na focail éasca dom anois, anachronistic, feasibility is grinneall mar shampla ach is léir go raibheas ag foghlaim conas cócaireacht mar tá neart ó oidí. An focal capsicum do phiobar. Ansin bhí nathanna a bhí in úsáid i gcanúintí eile i mBéarla. Mar shampla ní rud ait é an fógra 'Customers must wear thongs' a fheiceáil i mbialanna cois farraige san Astráil mar is dual do dhaoine ann siúl timpeall cosnocht agus ciallaíonn thongs flip flops ansin nó sa Nua Shéalainn tugtar Jandals orthu mar go gcaitear Flip Flops i mí Eanáir de ghnáth ach bhí nath amháin ann agus fós níor úsáid mé riamh in abairt.
Is nath Breatnaise é Glas wen nach bhfuil ar fáil i mBéarla. Gáire mí-ionraic, bréagach atá i gceist ach bhíos cinnte go mbeadh an nath seo ag muintir shearbhasach sheanbhlastúil na hÉireann ach ní raibheas in ann teacht air i nGaeilge agus bhí an díomá orm ag an am. An bhfuil nath mar seo againn?


