||278||
Nó i halla mór dorcha thuas staighre i dteach tábhairne atá titim as a chéile d'aon ghnó cois Life. An áit dubh le daoine. Sean is Óg. Saibhir is daibhir. Oibrí le carbhait is mic léinn nár ghlan a gcuid éadaí ó chonaic siad na mamaís. Do gach bean sa halla bhí ar a laghad daichead fir.
Rith, Néidí, rith anois díreach agus ansin thug fear éigint bileog dom. Faoi chomhcheilg. Flúirín san uisce chun sinne go léir a chur ag obair dos na fir ón nGealach. Nó Raiméis éigint faoi. Bhí a fhios agam céard a bhí orm déanamh. Fág an áit roimh thosnaíonn an duine ar an stáitse ag labhairt. Ní thuigfidh tú focal ar bith ar aon nós. 
Ansin thug fear eile stampa dom.Crash JP Morgan, buy Silver air agus bhí gach duine á úsáid ar a gcuid airgid déanta as páipéar. Faraor, ní raibh fiú cúig Euro i mo sparán. Ba chóir do dhuine an stampa a aistriú chuig Gaeilge. Gháir mé 's roghnaíos fanacht arís.
Thosaigh Max Keiser á labhairt. D'éist mé go han cúramach chun é a thuiscint. Dramhbhannaí, díorthaigh, an SLA (arm le haghaidh saoirse airgid) agus d'úsáid sé cartaí imeartha chun na baincéirí gránna a mhíniú. I bpreab na súl thugas  an t-iriseoir clúiteach ar an gclé Vinní is an t-eacnamaí clúiteach ar an deis Gustav sa lucht éisteachta faoi deara. Míneoidh siadsan dom am éigint eile ar an teilifís gach nach dtuigim. 
Thosaíos ag útamáil. Bhí fear ar an stáitse ag boilgearnach. Bhreathnaigh na bolgáin go hálainn. Bhí fear trí bhord chun tosaí lena lámh in airde. Lámh dheis, trí mhéar suas, an lámh chlé anois, dhá mhéar suas. Níor bhac Max leis ach bhí mise ag stánadh. Agus ag comhaireamh. Cén lámh, cé mhéad mhéar agus cé chomh fhad an mbeadh an lámh áraithe suas aige. Cúig nóiméad anois. Níl a fhios agam céard a bhí a rá ag Max. An lámh fós in airde aige.I bhfad níos suimiúla. Bhí tuirse air anois agus ní raibh an lámh sínte suas go dtí an spéir a thuilleadh.
"Céard atá cearr leat?" ar Max leis go tobann. Is cosúil go raibh an fear ar an stáitse leis na bolgáin álainn ag cur isteach air. Bhí seisean ag cur isteach ormsa, bhíos ag iarraidh scread ach roghnaíos éisteacht arís.
Bhí Max ag labhairt anois faoi thráchtearraí. Ba chóir airgead (luach leis) nó ór a cheannach leis an Euro (níl luach leis) anois láithreach agus bhíos in ann gach rud a thuiscint nuair a tháinig deireadh leis an léacht.
 Bhí sé ag iarraidh ceist ó bhean ach ní raibheas in ann smaoineamh ar rud ar bith. An chéad uair eile. Anois tá tú ag ligint ort féin, a Néidí, b'fhéidir go dtiocfá chuig léacht eacnamaíochta arís ach ní chuirfidh tú ceist os comhair na céadta go deo a ndeor. Ná lig ort féin, a mhnaoi. Ar aon nós, na daoine a chuireann ceisteanna ag léachtaí, tá siad i ngrá lena gcuid gutaí is a gcuid consain féin. Agus i ndáiríre níl suim ag duine ar bith ann ina nglór. 
Is léir go raibheas ag taibhreamh arís mar go raibh físeáin á thaispeáint acu thíos staighre agus bhíos beagnach déanach dó. Max ag cur David McWilliams faoi agallamh agus ní dhéanfaidh mé dearmad choíche, céard a dúirt David:"We are borrowing from tomorrow to pay for yesterday and forgetting about today"
Brón orm. Ní féidir liom é a thiontú chuig Gaeilge mar tá fós ionadh orm gur chaith mise, mé féin, oíche ag léacht eacnamaíochta agus gur bhain mé an sult as! An féidir leatsa, a léitheoir, é a thiontú dom más é do thoil é?


