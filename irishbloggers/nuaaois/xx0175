||175||
Bíonn an suim ag na meáin sa sacar agus mar sin tá cluiche nó dhó feicthe agam ach ní thuigim an cluiche. Nuair atá mé ag breathnú air, tá sé iontach deacair gan "Beir greim ar an bloody liathróid"a scread ach tá sé níos mó ná sin. Ní thuigim as alt na himeartha in aon chor, nach mba chóir duit gach iarracht a dhéanamh dul chun tosaí nó an bealach a dheireann na tráchtairí "míádh, beagnach ansin" nuair atá sé soiléir do chách go raibh an liathróid míle ar strae. Tá sé fós, áfach, níos mó ná sin !

Ní féidir liom adhmad a bhaint as an lucht leanúna. An é an t-aon spórt go féidir breathnú ar Éirinn imirt i gcoinne Éireann? Agus labhraíonn daoine ar sraith ach sa Bhreatain atá i gceist acu agus ní sraith na hÉireann. Conas a roghnaíonn siad foireann ar bith? Cén fáth Arsenal in ionad Chelsea? Nó Chelsea in ionad Arsenal? Nó cén fáth Celtic seachas Hibs? Ní thuigim go díreach an dílseacht.

Agus tá na meáin chomh hait leis an lucht leanúna. Nuair a bhí an Corn domhanda ar siúl, thaispeáin RTÉ gach cluiche agus ní raibh dada eile ar an teilifís. Ní raibh an dara suí sa bhuille agam ach breathnú air cé nach raibh Éire ag imirt agus oíche aréir bhí club Átha Cliath, Shamrock Rovers, ag imirt i gcoinne Bhéalgrád agus níor bhac RTÉ é a thaispeáint.

Bhí sé ar siúl ar Setanta agus chaith mé súil air. 90 nóiméad thart agus comhscór. 1-1 (an gnáthscór i sacar!) ach bhí an t-am sa mbreis i bhfad níos corraithí. Bhí an bua againn ann agus anois tá Shamrock Rovers i gcomórtas mór. Ní thuigim go díreach cén ceann ach táim ag iarraidh rá comhghairdeas leo, agus go n-éirí leo amach anseo agus Shamrock Rovers abú!


