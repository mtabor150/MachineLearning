||684||
Ceapaim go bhfuil plean ag mo mhuintir súil a choimeád orm. Ach cíbe scéil atá ann tá traidisiún nua againn anois. Sé sin go mbíonn páistí liom ag an deireadh seachtaine.

Roghnaigh mé iad a thógáil ar siúlóid. Duine acu sa bhugaí ,duine ag seasamh air agus bhí rothar ag an duine is sine. Plean iontach agam uair nó dhó a chaitheamh sa pháirc. Ach ní mar a shíltear a bhítear!

Sa pháirc bhí gach duine ag iarraidh súil. Marsin bhí rothar agam sa bhugaí. Agus lig mé dóibh bréagán a thabhairt leo. Bhí orm iad sin a iompair sa bhugaí freisin. Agus níor shúil aon duine ag an luas céanna. Gach dara nóiméad bhí orm déan cinnte go raibh triúir fós liom. Gach nóiméad ag scairt amach fan nó brostaigh!

Bhí orainn rith síos an fhána arís is arís eile. Bhí orainn na lachain a chothú. Bhí orainn féar tirim a chaitheamh ar a chéile. Bhí orainn labhairt le chuile mhadra.Bhí orainn spraoi ar na luascáin. Bhí orainn muincí a dhéanamh le nóiníní.

Agus bhí orainn chuile bhóín Dé, féileacán, damhán alla,ciaróg, duilleog is éan a ainmniú. Níor thuig mise é seo i dtús ach an oiread. Cheap mise go raibh sí ag iarraidh fáil amach cad a bhí ann. D'éirigh sí crosta liom mise ag rá bóín Dé, sise ag rá cad is ainm di arís is arís eile. Dora an t-ainm a bhí uirthi. Ach bhí Seán, Eoghan, Sadhbh, Angelina, agus a lán eile sa pháirc inniu.

 spideog nó Ciara
Sa deireadh d'athraigh uair nó dhó sa pháirc go dtí an lá ar fad sa pháirc. Bhí picnic againn agus bhí am ciúin againn. D'fhéachamar ar an spideog ag ithe an cháis ónár gceapairí.



