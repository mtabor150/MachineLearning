||195||
Buíochas leis na trí Amigos, táim anois 100% cinnte go bhfuil Gaelscéal ag iarraidh Kevin Myers a mhealladh chucu. Ní hé nach raibh tuairim ó bhean acu agus ábhar tábhachtach á phlé acu. Bhuel ní raibh ábhar tábhachtach fiú á phlé acu. Le gach rud atá ag titim amach i láthair na huaire ar fud na cruinne, an topaic is tábhachtaí i nGaelscéal le déanaí ná mo chanúint. 



Ní dóigh liom go raibh an méid céanna suime sin i mo mhodh cainte ó chuir múinteoir mo dheirféar ceist orm cá raibh mé ar saoire agus chuireamar 10 nóiméad tharainn agus an trá sa Tuirc á phlé againn. Dar ndóigh ní raibheas ar saoire i Tuircaigh ach i gCorcaigh ach fós chreid an múinteoir go raibheas ann agus níor athraigh mo chur síos ar an trá ar an nGoilín a tuairim maidir leis an áit. Ag an am ní raibheas fiú ar an naíonra go fóillín agus bhí tamall fós le teiripeoir urlabhra romham! Pé scéal é táim ag rámhaille, arais go dtí na trí Amigos. 



Agus iad triúir ag scríobh faoin teanga agus conas í a fhoghlaim rinne siad dearmad glan go teanga bheo atá inti, mar a dhéanann a gcara Myers go minic freisin. 'S nuair atá teanga beo an bealach is fearr chun í a fhoghlaim ná dul i mbun cumarsáide le do chuid cairde agus táim sásta rá libh ní raibh fadhb ar bith agamsa duine a thuiscint nó duine mé a thuiscint ó bhíos an óg.



Ar aon nós bhí fadhb ag na trí Amigos le Raidió na Life. Níor thug siad a gcuid tuairimí féin air ach dúirt fear liom go ndúirt fear leis a bhí ann. Anuas air sin níor luaigh siad na drochchláir ach gach clár ar Raidió na Life a bhí i gceist acu. Drochstáisiún amach is amach atá ann agus níl a fhios agamsa fútsa, a léitheoir dil, ach nuair a chuir Gaelscéal an tuairim aineolach seo ós ár gcomhair amach nach raibh an stáisiún seo ar chaighdeán ard, roghnaigh mé an stáisiún a mheas dom féin.



Níor éist mé riamh roimhe le raidió na Life ach beidh orm amach anseo. Sin a bhíos ag smaoineamh nuair a léigh mé seafóid Ghaelscéal ach rinneas dearmad glan é a dhéanamh go dtí gur chuir an nuachtán is fearr as Gaeilge i gcuimhne dom éisteacht leis an lá faoi dheireadh. Buíochas leis an Irish Times beidh mise, mé féin, is Mise, mo chat, ag éisteacht le sraith nua drámaíochta le Gabriel Rosenstock anocht air. Sin nuair a thagaim ar an minicíocht cheart. 


