||296||
Tá sé ag cur báistí go trom agus tá orm dul amach. Feicfidh mé aghaidh Conor Kebab Lenihan agus cuirfidh sé fearg orm ar mhórán cúiseanna:
 * Tá an tSamhraidh thart. Níor mhair sé ach coicís i mbliana.
 * Tá an tuairim ag iriseoirí go bhfuil aon duine nach bhfuil sásta go bhfuil banríon na Breataine ag teacht mí-aibí. Mar sin táim mí-aibí. 
 * Ar ndóigh is iad na hiriseoirí céanna iad a bhí i ngrá le Fianna Feall roimh an toghchán agus anois táid i ngrá le Fine Gall. I láthair na huaire bheadh deachtóir ar bith iontach sásta post a thabhairt d'iriseoirí na hÉireann. 
 * Tá sé ag cur báistí agus tá orm dul amach. Ceapaim go ndúirt mé é sin cheana.
 * Ní féidir ach léarscáil amháin d'Éirinn a cheannach in Easons. Tá ******Derry marcáilte go soiléir air.
 * Tá slad margaí ar siúl sna hollmhargaí faoi láthair. Ciallaíonn sé sin chomh luath agus tá sé thart, beidh gach rud níos daoire ach an tseachtain seo rachaidh státsheirbhíseach ag siopadóireacht agus  beidh tuairisc ag an rialtas ag rá linn amach anseo go bhfuil costaisí maireachtála ag titim mar gheall air. Ní chreidfidh duine ar bith an cur i gcéill seo, ach amháin na hiriseoirí.
 * Agus gach atá ag titim amach le binse Moriarty an t-aon rud a bhí ag cur isteach ar na polaiteoirí inné ná cóta Richard Boyd Barrett. Bhí air é a bhaint sular tugadh cead dó dul isteach sa Dáil.Anois tá orm dul amach. Tá sé fós ag cur báistí go trom.


