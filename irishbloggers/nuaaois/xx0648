||648||
Is maith liom rudaí a bhailiú, cártaí poist mo laige is mó, ach cnaipí, suaitheantais, cannaí nó mataí beorach, irisí is nuachtáin, píosaí de seansheodra caite, cupán briste, agus a lán eile. Aon rud gur féidir liom úsáid mar ábhar ealaíona.
Tá stampaí agam ach ní mar bhailiúchán ach ba mhaith liom anois. Tháinig mé ar bhailiúchán stampaí inné agus thosaigh mé ag breathnú tríd. Agus is féidir go leor a fhoghlaim uathu. Go háirithe an pholaitíocht. Tá stampaí le Franco, Mussolini agus Hitler  agam.

Agus tá a lán stampaí agam ó dheireadh na tríochaidí, mar shampla stampaí 'Deutschösterreich' is 'Böhmen und Mähren'. Níor tháinig mé ar an stampa is sine sa bhailiúchán go fóill ach i leabhar amháin na stampaí is óige ná stampaí ó chomóradh 1916(1966). Foilsíodh an leabhar seo i Londain sa bhliain 1946.

Tugann sé na tíortha ar fad a bhí ann an bhliain sin. Agus cur síos beag fúthu ach níl aon pc i gceist.Is maith leis roinnt de na tíortha.An Bhreatain(tír bheag ach le cumhacht mhór).Agus tugtar liosta de a cuid coilíneachtaí leis. Sé 'Talamh na hÉisc' an choilíneacht is sine atá acu! Ní maith leis,áfach, roinnt de na tíortha ('an Aibisín' - tír fhíochmhar).

Agus an tuairim atá aige maidir leis an oileán seo. Bhuel,bhris cuid den oileán seo ó Shasana. Tugtar 'Éire' air de ghnáth nó 'Irish Free State' uaireanta. Agus tá  stampaí dá cuid féin acu. An bhfuil a fhios ag éinne agaibh cathain ar eisíodh an chéad stampa Éireannach mar sa bhliain 1946 tá iontas ar mo dhuine go bhfuil siad againn.

Agus tá liosta de na tíortha aige nach bhfuil ann a thuilleadh. Mar shampla: Danzig nó Saar. Agus tá stampaí agam ó Bayern, is ón Seirbia!

Agus anuas air sin tá ainmneacha cuid is mó de na coilíneachtaí athruithe sa lá atá inniu ann. 'Volta Uachtar' na Fraince(Burkino Faso) is 'Ceylon' na Breataine(Sri Lanka). Agus níl an Phacastáin nó Bangladesh ann go fóill. Agus tá a lán stampaí ó Iosrael agam ach bhí mo bhailitheoir á chur lena chuid stampaí ón Phalaistín.

Chuir sé mé ag smaoineamh faoin mbealach gur féidir le duine stampaí a úsáid mar áis chun ceacht ar shíocháin a mhúineadh. Cé go bhfuil ana chuid athruithe sa domhan polaitíochta, cónaíonn an cine daonna fós ar fud na cruinne. Ach tá fadhb amháin agam leis sin mar is an smaoineamh is mó a rith liom arís is arís eile ag breathnú ar mo chuid stampaí go léir ná:

Cathain a bheas Muintir na hÉireann mar oileán uile na hÉireann ag eisiúint a céad stampa? 


