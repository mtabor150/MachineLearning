||446||
Agus sneachta le feiceáil ar na sléibhte ón leaba, d'éirigh mé ag breacadh an lae lán le ceol. Chuas ag rith timpeall na páirce. D'ith mé léite le mil ansin agus ghlac mé le féirín, luch mharbh, ó Mhise, mo chat. Amach an doras liom arís go gasta ionas nach mbeadh deis ag fear an phoist m'aoibh mhaith a mhilleadh. Agus isteach sa chathair liom.Chaith mé an mhaidin ar fad ag léacht 's bhí an Bascach ag labhairt. Níor thuigeas rud ar bith a bhí le rá aici, tá Ph.D ar bhradán á dhéanamh aici ach bhaineas an taitneamh as agus ansin d'itheamar lón cois Life. Bhí ceapairí deas sláinte déanta aici le lus súgach is cáis agus bhí cácaí seacláide agam dúinn.Agus ansin amach linn go dtí iarthar na cathrach chun ionad priontála an Irish Times a fheiceáil agus conas a oibríonn sé agus anois táim ar mo bhealach isteach arís go dtí an chathair chun léacht eile 's cara eile ag labhairt.Agus is mar sin atá mo sheachtain ar fad go dtí seo, Luan gnóthach, Máirt níos gnóthaí is an Chéadaoin is gnóthaí agus tá eagla orm amárach nuair atá gach rud ciúin arís go dtabharfaidh mé mo chroí uaigneach faoi ndeara. Tá mo dhaidí beagnach bliain imithe uainn.


