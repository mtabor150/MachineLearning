||344||
Cuireadh ceapairí le feoil i ngach ceapaire ar fáil dúinn. Ní raibheas buartha. Dúirt an Bascach leo sa ríomhphost go mbeadh feoilséantóir ag an lón. Bhí anraith ag teacht. Faraor, nuair a tháinig an freastalaí le hanraith sicín is arbhar milis b'éigean dom an cheist a chur. Céard fúmsa? 
Isteach leis go dtí an chistin le mo bhabhla agus tháinig an bainisteoir amach cúpla nóiméad níos déanaí leis an mbabhla céanna. Bhí orm míniú di nach n-ithim sicín. Mar sin isteach léi go dtí an chistin arís. Cúpla nóiméad eile imithe agus gach duine eile ag an mbord ag ithe tháinig sí amach arís agus babhla anraith trátaí a thairiscint aici dom. Dúras go raibh sin go breá agus ansin chuir sí ceapairí os mo chomhair agus dúirt sí 'Is féidir leat an fheoil a phiocadh amach fad is atá tú ag fanacht. Níl mórán iontu'
Thosaigh gach duine ag an mbord ag gáire is dúirt an deirfiúr beidh seile i d'anraith nuair a thagann sé. Agus sin an rud nuair a tháinig m'anraith bhí cupán caife ag gach duine eile agus fós féin bhí sé fuar.


