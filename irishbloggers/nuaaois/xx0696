||696||
Thug an clár RTÉ léargais iontach dom ar dheagóirí aeracha. Níor thuig mise cé chomh dona is atá an maistíneacht. Déanta na fírinne níor thuig mise go raibh muintir óg na hÉireann chomh cúngaigeanta is dallintinneach! Ach ní raibh an ceathrar aréir. Iad bródúil agus iad ag plé na deacrachtaí atá acu. Chuir siad mé ag gol 'gus ag gáire.

Dar le BeLonG To youth bíonn a fhios ag daoine agus iad 12 cé a chuireann iad faoi gheasa. Aontaím ach ní thagann formhór na daoine amach in Éirinn go dtí go bhfuil siad ar a laghad 19. Ciallaíonn sé sin go bhfuil formhór na daoine aeracha i bhfolach ar scoil. Sin a thuig mise ar aon nós!

Agus bhain rudaí eile stangadh asam freisin. Bhí sé i gcoinne an dlí anseo go dtí 1993. Bhí mise beo. Bhí m'uncail thart fá 38. Ach bhí sé ina chónaí le m'uncail ar feadh daichead bhliain. Sin an fáth go ndeachaigh mé ar mhórshiúl leis maidir leis an bpósadh in Éirinn. Bhí deacrachtaí ag an rialtas ach ní raibh ag an ngnáthphobal. Ach d'éist mé le leispiach óg ag caint faoi dhaoine ag caitheamh rudaí ón gcarr uirthi agus ag scairt 'faggot' uirthi.


Ní fhéachaim ar 'Corrie' ach nár phóg beirt leispiach le déanaí don chéad uair air. Agus nár tharla sé ar Ros na Rún freisin. Agus nach bhféachann na daoine céanna thuas ar na cláir seo. Agus ar na cláir amaideacha Sex and the City,Desperate Houswifes 's Will and Grace. Bhuel is maith liomsa Desperate housewifes. Tá sé ceart go leor bheith aerach fad is atá sé ar an teilifís!

Agus táim ciontach freisin. Gháir mise faoi Iris Robinson agus chreid mé nach raibh na tuairimí sin le fáil i mo phobal. Agus léigh mé ailt sna nuachtáin faoi Uganda. Ach ní fhaca mé an fhadhb i mo shochaí féin.

Arís bhí an clár seo ar fheabhas agus ba chóir go dtaispeánfar é sna scoileanna. Agus bhíos chun é a roinnt libhse freisin agus is anseo a chruthaigh RTÉ fadhb domsa. Tá sé ar fáil ar RTÉ player ach is gá duit bheith 18. Dar le RTÉ níl an clár feiliúnach do dhaoine óga. Ciallaíonn sé sin nach bhfuil cead ag na daoine óga a phlé a chuid scéalta breathnú ar an gclár!

Agus cad is brí le lucht féachana aibí (thar 18). Ciallaíonn sé go bhfuil foréigean nó suirí nó teanga iontach tréan ann. Níl. Bhuel déanaigí suas bhur gcuid aigní féin?
Growing up gay



