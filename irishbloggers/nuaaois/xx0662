||662||
B'fhéidir go mbeidh mé teacht abhaile ón ospidéal inniu. Táimse anseo ón Déardaoin seo caite. Ní cuimhin liom mórán faoin lá sin. Nó an tseachtain seo caite ar fad. Is cosúil gur bhris mé mo ríomhaire ag am éigint; tá an scáileán scoilte. Ghearr mé mo chuid gruaige tráthnóna Céadaoin, ceapaim, is tháinig mé anseo ar an Déardaoin.Tá a fhios agam rud amháin. Ghortaigh mé mo mhuintir.

Ar feadh seachtaine anois tá siad ag caint i gcogar fúm. Cad is féidir leo dhéanamh liom?Tá easaontas ann ach nuair atáim i mo dhúiseacht níl cead acu troid faoi. Tá siad feargach liom ach níos buartha,is dócha, ach tá deirfiúr amháin réidh chun mé a mharú. Go háirithe nuair a dhúisigh mé maidin Aoine agus d'iarr mé di 'cá raibh mo chat?'. Bhí sí ar tí mé a thachtadh. Chreid siad gur shlog mé táibléid. Níor shlog ach ghortaigh mé fós féin mo mhuintir.

Nuair a chreid siad go raibh féindhochar i gceist, bhí leaba i dteach na nGealt dom ach ní dhearna mé ‘féindhochar’agus fuair duine níos práinní an leaba. Ní thuigeann mo dheirfiúr conas go bhfuil cás níos práinní ann agus rinne sí iarracht cur ina luí ar an dochtúir gur féindhochar a bhí i ngearradh mo chuid gruaige. Ceapaim go gcreideann sí é sin áfach. Ghortaigh mé mo mhuintir go mór agus anois tá siad ag argóint faoi cé atá chun aire a thabhairt dom.. 


