||218||
Agus Criminal Minds millte ag na scríbhneoirí dom agus fós níor éirigh liom teacht ar Forbrydelsen, thosaigh mé le déanaí ag breathnú ar Law and Order; Special Victims Unit ina áit. Clár suite i Nua Eabhrac faoi phóilíní  a bhfiosraíonn éigniú agus dúnmharú (nuair a bhíonn éigniú i gceist freisin). 
Bíonn na scéalta dochreidte, nó tá mise, mé féin iontach soineanta ach fós is maith liom é. Cuirim suim sna cásanna cúirte agus an dúshlán a chuirtear ar na póilíní is na híospartaigh a gcuid cásanna a chruthú. Uaireanta teipeann orthu agus téann na coirpigh saor, cé go bhfuil sé soiléir do chách go bhfuil sé ciontach. Ní hé seo an rud is measa faoin gclár domsa ach na fógraí ag leatham. 
Bíonn i gcónaí spéirbhean (agus seo ciníoch uaimse ach domsa is soiléir gurb as an Rúis nó oirthear na hEorpa di) agus í ina cíochbheart ar leaba agus níl dada níos fearr le déanamh aici ach bheith ina feitheamh ar do ghlaoch, a fheara!


