||506||
Bhain mé an sult as oíche chultúir aréir. Chuamar ar dtús ar thuras liteartha i reilig Ghlas Naíon agus ansin chonaiceamar na píobairí uilleann is isteach linn go dtí an chathair ansin.
Bhí an áit dubh le daoine agus gach 5 nóiméad bhuail mé duine eile. Chuir sé seo moill orainn agus theip orainn gach rud a dhéanamh. Chualamar scéalaíocht i mbád, ar dhroichead, is i siopa dara láimhe.Rinneamar ceardlann scríbhneoireachta agus léigh mo chara a gearrscéal i leabharlann Uí Phiarsaigh. Agus chuamar go rang i FilmBase.
Le fuarthán na hoíche chuamar go dtí an caisleán ach ar Shráid an Chaisleáin thángamar ar sheoid. Tá oifigí an Dublin Civic Trust le fáil i dteach athchóirithe ó 1830 agus bhí na tinteáin is na troscáin fíorálainn. D'fhloghaimíomar anseo faoi ailtireacht na cathrach san ochtú haois déag agus an naoú haois déag. Agus faoi theach áirithe amháin, Teach na hÉireann ar na céanna, beidh orm tuilleadh a fhoghlaim agus scríobh faoi ansin. 


