||261||
Chonaic mé frogaire ó na gardaí cois Life go mall oíche Máirt seo caite agus ansin chonaic mé duine eile dóibh ag an deireadh seachtaine. Agus tú ag súil fút tá péint bhuí nó bán curtha acu ar na dúnphoill. Agus ní thuigeas go díreach cén fáth go raibh selotape dorcha á chur ar na lampaí acu. Díreach roinnt dóibh. Má bhí greamáin, an tee shock mar shampla ar na lampaí chlúdaigh na gardaí iad.B'fhéidir go bhfuil dul amú orm anseo. Bhíos chun greamáin a ghreamú chun teacht ar an bhfírinne ach níl ceann ar bith agam. Ní fiú grá na Gaeilge agam. Tá cosc ar phóstaeir. Chuaigh siad timpeall agus bhain siad iad go léir. Fiú mura raibh baint ar bith ag na póstaeir leis an gcuairt. Agus tá graffiti á ghlanadh acu freisin. Ar bhalla amháin ar do bhealach go Droichead na hInse chomh luath agus a ghlanann na gardaí 'No Royal Visit'  scríobhann na páistí arís é. Ba mhaith liom go mbeadh an bua ag na páistí anseo. Níl a fhios agamsa an bhfuil saol níos leadránaí ag na gardaí ná agamsa mar gur thugas é seo go léir faoi deara. 


