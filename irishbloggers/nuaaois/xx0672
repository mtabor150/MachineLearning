||672||
An rud is measa faoi inniu ná gur mhair sé an lá ar fad. Bhíos ag iarraidh smaoineamh ar ár gcomhluadar sona le chéile. Shiúil mé síos Sráid Uí Chonaill aréir áfach agus bhí tromluí agam oíche aréir faoi do rothar gan rothaí.Ba mhaith liom rá leat go bhfuil an tsráid i bhfad níos sábháilte don rothaíocht anois agus tá muintir na cathrach gafa leis anois!
Tá úrscéalta Maeve Binchy le fáil i nGaeilge ach fós níl suim agam iad a léamh! Agus tá Dracula freisin. Níl a fhios agam an bhfuil mé ag iarraidh é a léamh. Ach beidh Dracula 3D againn an bhliain seo chugainn agus dá mbeifeá liom go fóill, ní bheadh an dara suí sa bhuaille agat ach teacht liom.
Mothaím uaim thú i gcónaí, ní díreach ar do bhreithlá agus ní éiríonn sé níos éasca le ham ach cibé áit atá tú, lá breithe sona duit. An rud is fearr faoi inniu ná gur rugadh tusa ar an lá seo


