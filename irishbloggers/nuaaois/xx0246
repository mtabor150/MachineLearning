||246||
Nuair a bhíos i mbliain a trí Gaeilge stróic an múinteoir  leabhar, leabhar a bhí ceannaithe ag gach tuismitheoir, agus chaith sé sa bhruscar é. Ní cosúil le Dead Poets Society. Ní an réamhrá a bhí ann ach an leabhar ar fad. Leabhar ficsin do dhéagóra.Ní raibh ach ceithre leathanach de léite aige ach bhí a fhios aige cheana féin nár thaitin an leabhar leis. Agus nach raibh sé chun a chuid ama a chur amú á léamh agus mar sin léamar an Bunreacht arís don tarna bhliain. Ag an am ní dhearna mé géarán, ach rinne tuismitheoir duine nó beirt sa rang.Ní raibh an géarán go raibh an leabhar seo caite sa bhruscar aige ach go raibheadar i ndiaidh airgid a chaitheamh air agus ní raibh siad á léamh sa rang. I ndiaidh sin lig an múinteoir air go raibh sé mar obair bhaile againn leathanach nó dhó a léamh gach oíche. Ceapaim go raibheas an t-aon duine á léamh. 




