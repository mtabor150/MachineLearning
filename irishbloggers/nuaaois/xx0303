||303||
Tá sé ar tí báistí an Luain seo agus tá gearán nó dhó ó sheachtain anuas agam agus bhuel seo chugaibh iad:

 * Cónra na Gaeilge: Tá daoine buartha faoi Bhus Átha Cliath. Tá praghas an ticéid dul i méid  arís eile ach níos measa fós... tá pleotaí ó Fhine Gall i gceannas air anois agus ba mhaith leis gearradh siar a dhéanamh ar na bealaí agus príobháidiú a dhéanamh. Tá an Chónra buartha faoi logainmneacha dátheangacha. Idir an dá linn tá níos mó Béarla le cloisteáil is le léamh ag gach cluiche CLG. Uaireanta mothaím go bhfuair an duine deireanach cliste bainteach leis an eagraíocht seo bás san Éirí Amach.

 * Na Bainc: Bhí sé níos fusa domsa mo vóta a chaitheamh ná airgead a fháil le seic le m'ainm air ón bhanc.  Agus ní féidir liom ar scor ar bith airgead a fháil ón Roinn an Leasa Shóisialaigh.

 * Córas Poiblí: Tá an ticéad níos daoire anois (mar atá arán freisin) agus cheapas go raibh costais maireachtála sa tír seo  a ísliú. Dúirt an rialtas liom go raibh! Níl sin chúis mo chlamhsáin, áfach. Fós ní oireann ticéad taistil amháin sa chathair don Bhus, Luas is Dart. Is féidir ticéad a cheannach don Bhus is an Luas  nó don Dart is an Bus ach ní féidir ticéad a cheannach don Luas is an Dart.

 * An Life: Nuair a dúirt mé le daoine gur shiúil mé ó Dhún Laoghaire go Binn Éadair, d'fhreagair roinnt dóibh an raibh Visa agat? Níl sé greannmhar!

 * Córas Poiblí arís: Níl cead peata a thabhairt air. Ar Lá Le 'Pháidí bhí daoine cois farraige lena madraí ach ní raibheas in ann madra mo mhamaí a thabhairt liom agus b'aoibhinn leis turas cois farraige ach tá carr ag teastáil chun é seo a dhéanamh! Níl cead rothar a thabhairt air ach an oiread. Mar sin má tá poll i roth agat, tá ort siúl abhaile.
B'fhearr dom stopadh anois ach tá cuairt na banríona, bóthair nua in aice liom, na polaiteoirí i gcoitinne  is neart eile á chuir soir mé i láthair na huaire. Fágaim an teach agus éirím feargach. Tagaim abhaile agus éirím feargach. Agus is é an póstaer thíos an chúis:
An iarpholaiteoir Conor Kebab Lenihan fós le feiceáil ar mo bhóthair
Ní thuigeann Fianna Feall go fóill go bhfuil a ré thart anois sa phríomhchathair. Ba chuma leis na daoine ón iasacht sa teach. Ní leo é agus is féidir leo dul abhaile aon uair is mian leo. Céard is féidir liomsa déanamh faoi? Táimse sa mbaile agus tá orm féachaint air!


