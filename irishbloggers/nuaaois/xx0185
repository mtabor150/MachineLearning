||185||
An tseachtain seo mheall Gaelscéal mé le grianghraf de cheantar atá iontach gar dom chroí, ceantar mo shinsear agus bhí an suim agam léamh céard a cheap Páidí Ó Lionáird dom Chill Mua.



An bhfuil a fhios agat an bealach go mbíonn roinnt amadán is óinseach ann a cheapann go bhfuil suim ag na meáin in Áth Cliath agus fiú na daoine as Áth Cliath i mBaile Átha Cliath amháin agus níl faic ar eolas acu faoin gcuid eile den tír. Bhuel téann Ó Lionáird céim níos faide agus é den tuairim nach bhfuil suim ag Met Éireann (an gá dom míniú a thabhairt daoibh cé hiad, nó an bhfuil a fhios agaibh, nílim chun spás a chur amú) ach in Áth Cliath agus an ceantar máguaird i gcúige Laighin. Aon áit eile níl cliú nó suim faoin spéir acu. Tá Ó Lionáird cinnte dearfa faoi seo.



Is cosúil go bhfuair siad an aimsir bunoscionn agus ní chreideann sé iad a thuilleadh. An é go bhfuair siad é mícheart nó go mbíonn sé deacair é a fháil i gceart in Éirinn. Is oileán muid. D'fhéadfaí sé bheith gleoite i Ros Láir agus é ag clagarnach cúpla míle síos an bhóthair! Nó b'fhéidir go raibh sé ag clagarnach i Rinn an Róistigh agus i nDairbhre agus mórthimpeall orthu ach ní raibh sé ar an nGóilín. Pé scéal é céard a dhéin sé san áit is deise in Éirinn, taobh amuigh d'Áth cliath, dar ndóigh!



Monuar níor thug mé teideal an ghiota (Luach an € ar eolas acu ach cé leis an €?) faoi deara ach grinneall an scéil ní dhearna sé ach saibhreas daoine eile a thabhairt faoi deara agus ceist a chur go héadmhar cé leis na maoine seo. NAMA b'fhéidir! Ar ndóigh tá rás Carraig Aonair ar siúl i láthair na huaire agus tá daoine ó thimpeall na cruinne ag glacadh páirt. Agus tá, a leitheoirí uaisle, fós daoine saibhre in Éirinn. Tá teach ag Pat Cox ar an nGóilín agus d'imigh bád Charlie Haughey go tóin poill anseo sna hochtóidí! Ach an bhfuil suim againn céard atá ag caitheamh ag na daoine seo? Chuaigh mise, mé féin ag seoltóireacht go minic. Timpeall na Carraige nó chomh fada le Ciarraí!



Níl suim ag Páidí sa seoltóireacht. Ceart go leor, tá neart eile go féidir leat déanamh. Is féidir spaisteoireacht ar Chnoc na Sasanaigh. Bíonn plandaí anseo nach bhfuil le feiscint áit ar bith eile in Éirinn. Na cinn a itheann feithidí 's tá na sméara dubha is fearr in Éirinn ar fáil freisin. Nó an ndeachaigh sé ag snámh ag Trá na gCapall? An bhfuil suim agat sa stair, tá dolmain le feiscint is dún nó dhó! An tseachtain seo caite bhí tú in ann dul ag snámh le deilf i gcuan Cruachán. An é go raibh sé díreach chun na háiteacha ar chomharthaí bóithre a ainmniú agus an bhfuaimníonn Carn Uí Néid coimhthíoch? I ndáiríre píre!



An t-alt deireannach agus deireadh thiar thall luann sé an baint atá leis an ngrianghraf lena alt. Thug sé cuairt ar Charn Uí Néid agus b'fhiú go mór é a dhéanamh. B'fhiú. Teach solais tábhachtach atá ann agus áit fhíorálainn. Agus an droichead ann ó ré Victoria. 'S cé go raibh Coimisinéirí na tithe solais in Éirinn chun é a leag tamall ó shin mar go raibh sé contúirteach agus ní raibh gá leis a thuilleadh, bhí feachtas sa cheantar agus rinneadh an droichead a dhéisiú, a aththógáil ach is ionann é agus an tseandhroichead. Mar sin chuir alt deireannach Ó Líonáid mearbhall orm - 




"B'fhéidir gur thaitin an dúshlán droichead téada le go leor daoine a bhain coiscéim luascach as ach, le fírinne, mar dhuine a bhain, tá i bhfad níos mó sásaimh le baint as an ndroichead nua"An raibh sé ar saoire i gco Aontroma nó i gco Corcaí? Ní féidir liom smaoineamh ar áit ar bith eile in Éirinn go bhfuil droichead téada ann agus cén fáth go bhfuil deireadh tagtha leis. Píosa spraoi a bhí ann nó an é má thógann tú scríbhneoirí le Gaelscéal amach as a gcúlghairdíní, níl cliú faoin spéir acu. Nó suim faoin spéir chun foghlaim? Táimse cinnte dearfa faoi seo!


