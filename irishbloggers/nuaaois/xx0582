||582||

Tá aitheantas ag mo chathair álainn anois mar chathair litríochta domhanda UNESCO agus le seachtain anuas tá daoine ag caint faoin dán/file/leabhar/údar/dráma srl is ansa leo ach níor chuala mé beirt go nuige seo ag teacht suas leis an scríbhneoir céanna.  Tá an onóir seo  tuilte  againn ar mhórán chúiseanna ach an phríomhchúis domsa ná an drámaíocht den scoth atá ar fáil anseo!  
Bhí an t-ádh orm agus mé óg gur thóg m'athair muid chomh minic sin go dtí na hamharclanna go léir gur chreid mé go raibh ár suíocháin féin againn iontu. Shuíomar suas staighre sa chéad sraith i gcónaí in Amharclann na Mainistreach. Bhíomar in ann chuile rud a fheiceáil. Domsa bhí na ticéid seo an daor, don amharclann agus dom athair ní raibh mórán dóibh ann agus b’iad na ticéid is saoire a bhí ar fáil!  
Uair amháin bhí Donal McCann mar Yuck the Yuck Face in Amharclann an Gheata  agus ag pointe rith sé tríd an lucht féachana ach ba dhaoine fásta iad go léir  agus  mar sin roghnaigh sé páiste óg a scanrú ach phléasc mise amach ag caoineadh agus i ndiaidh an léiriú tháinig sé suas chugam agus ghabh sé leithscéal liom. Agus uair eile chuamar go Streets of 'Dublin' le Dion Boucicault sa SFX agus níor labhraíomar faoi rud ar bith eile ar feadh seachtaine nó níos faide. Bhuel ar an mbealach abhaile chonaiceamar tine mhór!   
Bheinn in ann scríobh is scríobh faoi na drámaí éagsúla atá feicthe agam ‘s na scéalta éagsúla atá cloiste agam. Agus  sin an fhírinne do chuile Duibhlinneach agus tá na céadta scéalta fós le hinsint agus na céadta drámaí fós le léiriú againn anseo sa chathair is deise ar domhan.


