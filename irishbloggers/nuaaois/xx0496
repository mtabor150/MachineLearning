||496||
Cuirtear an cheist seo orm go minic, de ghnáth nuair a bhím amach le cairde agus bíonn iontas orthu go n-ordaím an pasta leamh gan ach nóiméad a chaitheamh ag breathnú ar an mbiachlár.

Agus mé fós ar an mbunscoil, chaith mo mhamaí tamall sách fada san ospidéal agus ní raibh daidí in ann cócaireacht ar chor ar bith, fiú prátaí agus i ngan fhios don fhear bocht cheannaigh sé leabhar lán le hoidis don fheoilshéantóir. Faoin am go raibh biseach ar mhamaí, bhí sí ag teacht abhaile chuig teaghlaigh le haiste bia nua. Is feoilséantóir mé trí thimpist mar sin.Ní shásaíonn an fhírinne na ceistitheoirí riamh agus is ag an bpointe seo go bhfuilim leithscéal oiriúnach a thabhairt ar an bhfáth go bhfuilim fós i mo fheoilshéantóir:

 * Cearta na n-ainmhithe - tá an chúis seo mí-aibí. Níl suim ag mo lucht éisteachta in ainmhithe agus níos lú ina gcuid cearta. Itheann siad iad chuile lá den tseachtain ach seo an t-aon fháth atá agam gan iad a mhaslú!

 * Bord fial sláintiúil. Bíonn sé deacair dom lucht éisteachta é seo a chreidiúint agus mé i mo shuí ansin le pasta leamh os mo chomhair.Tá,áfach, rogha i bhfad níos forleithne ag an bhfeoilséantóir agus mar sin bíonn siad i bhfad níos sláintiúla. Ní gá don fheoilshéantóir bheith buartha faoi chúig thoradh/ghlasra in aghaidh an lae. Tarlaíonn sé seo go nádúrtha dóibh. 
Tugaim cuireadh dóibh mo chuid cócaireachta a bhlaiseadh ag an bpointe seo. Má tá siad sásta é seo a dhéanamh tugaim mo chúiseanna eile: an timpeallacht is cearta daonna. Ní dhéanann mo sholáthair bia an méid céanna truailliú is na monarchana móra báis agus úsáidtear i bhfad níos lú talún. I láthair na huaire tá daoine ag fáil bháis de bharr ocrais ach baintear féar, eorna is ar eile chun ár gcuid bia san Eoraip a chothú. Rogha shimplí atá ann mar sin domsa.



