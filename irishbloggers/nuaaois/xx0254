||254||
Ag stad an bhus inné stán mé uirthi agus cé go ndúirt mo mhamaí liom i gcónaí go raibh sé míbhéasach, ní raibheas in ann stopadh. Ag breathnú timpeall orm bhí daoine eile ag stánadh freisin. Don chuid is mó mná eile agus labhair bean amháin amach:"shouldnt be allowed in this country, go home and do it in your own country"Agus dúirt mo mhamaí liom i gcónaí go raibh ciníochas gránna  agus ní chreideann sí go bhfuil gach duine ciníoch ach go bhfuil líne ann agus trasnaíonn roinnt daoine an líne níos minice is níos tapúla ná daoine eile. Raiméis amach is amach ar mo mhamaí. Tá ciníochas gránna agus níl riamh leithscéal ann ach inné tháinig mise, mé féin ar an líne sin agus bhí an bhean ag rá, céard a bhíos féin is gach duine eile  ag stad an bhus ag smaoineamh. Ní déarfainn é riamh ach bhíos á smaoineamh is ag stánadh. Rith sé liom go tobann, céard más Éireannach í.
Bhí  dubh uirthi, ó bhun go barr ach tá burqanna feicthe agam cheana. Ní thuigim iad ach tá an ceart ag gach duine a rogha éadaí a chaitheamh agus ní thagaim leis an leithscéal níl cead seasamh amach. Má chaitheann tú burqa in Éirinn, tá tú go huile agus go hiomlán ag seasamh amach ach fós tá cead ag mná cibé rud a cheapann siad go bhfuil compordach orthu a chaitheamh. An raibh an bhean seo compordach?
An raibh sí in ann rud ar bith a fheiceáil? De ghnáth bíonn poill ann dos na súile, nach mbíonn? B'fhéidir go raibh sí dall ar aon nós agus mar sin ní raibh na poill ag teastáil? Cá raibh an madra nó an bata marsin?


