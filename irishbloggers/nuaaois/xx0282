||282||
Má tá daonáireamh i mBéarla agat anocht, glacaim leis go bhfuil siad ag iarraidh cur amach a bheith acu ar do chumas labhartha i nGaeilge. Agus freagróidh beagnach gach duine sa tír go bhfuil sárchumas acu sa teanga. Céard atá i gceist acu i ndáiríre ná d'fhoghlaim mé Gaeilge ar scoil agus ba mhaith liom ligint orm anois go bhfuil  mé in ann í a labhairt. Ach le do thoil ná labhair liom....
Tá an daonáireamh as Gaeilge agam, áfach, agus mar sin cuireann siad ceist orm cén cumas labhartha an Bhéarla atá agam. Agus ba mhaith liom tic a chur i mbosca a ceathair. Ní féidir liom Béarla a labhairt. An mbeinn i dtrioblóid, dá ligfinn orm nach féidir liom í a labhairt ach cuireann an cheist déistin orm.
Tá daoine eile anocht ar fud na tíre agus an daonáireamh acu i bPolainnis, in Urdu is teangacha eile. Meas tú an gcuireann siad ceist ar na daoine úd an féidir leo an chéad teanga oifigiúil a labhairt? 


