||453||
Chuir fear óg lámh ina bhás féin mar gur theip air a bhille leictreachas a íoc. Agus anois diúltaíonn an roinn leasa shóisialaigh a chuid airgid a thabhairt dá bhean chéile. Bhí leithscéal acu nuair a bhí sé fós linn gan é a thabhairt dó agus anois ní cheapann siad gur léi a chuid airgid. An mbíonn sibhse buartha faoi Robin Hood na Linne seo agus é ag goid ó na daoine bochta chun na baincéirí a íocadh?An mbíonn sibhse, a léitheoirí, ag déanamh marana ar an mbochtanas atá forleathan, an daonlathas, an timpeallacht, cothrom na féinne, cúrsaí sláinte nó oideachas do chách go déanach istoíche.An tseachtain seo chugainn beidh cruinniú G20 ar siúl i Seoul agus beidh eagraíochtaí cosúil le Save The Children, Oxfam, WaterAid, One.org agus GCAP ann freisin chun cur i gcuimhne dos na hairí airgeadais is cumhachtaí ar domhan go bhfuil dualgaisí faoi leith acu. Agus roghnaigh na heagraíochtaí seo deis a thabhairt do bhlagadóirí ceisteanna a chur orthu agus an scéal a scaipeadh.Agus bhuel an tseachtain seo chugainn beidh mise, mé féin, in ann ceisteanna a chur ar na saineolaithe agus scríobh faoi céard atá ag titim amach. 


