||525||
Is aoibhinn le Mise, mo chat, éisteacht le ceol ar you tube ach b'fhearr leis breathnú ar chait eile nó na héin air. Anois is arís agus é ag seasamh ar an méarchlár, brúnn sé cnaipe agus foghlaimím rud nua faoi mo ríomhaire agus mé á dheisiú.
Uaireanta múchann sé an t-idirlíon orm. Chuir sé as an touchpad (dála an scéil tugann focal.ie pad touch ar seo agus cé gur chuir sé mé ag gáire, nílim chun é a scríobh) uair amháin agus uair eile bhí orm gach rud a léamh bunoscionn.
De ghnáth tagaim ar an réiteach liom féin ach ní féidir liom inniu. Nuair a bhreathnaím ar shuíomh ar bith as Gaeilge, aistríonn Google é láithreach boinn go Béarla gan cead a lorg.
An bhfuil a fhios agaibh, a léitheoirí, cén chnaipe atá i gceist?


