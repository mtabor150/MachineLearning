||486||
D'éirigh mé go dóchasach ar maidin agus amach liom go dtí an Roinn Leasa Shóisialaigh ag lorg déirce nó cad a bhíos i dteideal. Arís eile ní fuaireas rud ar bith uathu. Céard faoi thraenáil? Nílim i dteideal. D'fhág mé iad go héadóchasach um thráthnóna. Isteach liom go dtí Chapters. Níor éirigh go maith liom ansin ach an oiread. Bhíos tinn tuirseach den chóras ag an am seo agus réidh chun deireadh a chur le gach rud nuair a roghnaigh mé dul go dtí an trá.  D'fhan mé ansin go dtí gur thosaigh sé ag éirí dorcha agus shiúil mé ar ais ar na carraigeacha abhaile. Shleamhnaigh mé ar na carraigeacha céanna isteach i linn agus ghortaigh mé mo lámh agus bhíos fliuch báite. Roghnaigh mé mar sin dul ag snámh san fharraige fhuar agus mothaím anocht i bhfad níos fearr. 


