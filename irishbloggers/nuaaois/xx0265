||265||
Maidin Déardaoin seo caite d'fhiafraigh mo dhochtúir díom céard a itheas an lá sin cheana féin. Bím ar bior i gcónaí agus mé ar mo bhealach chuige go méadóidh sé mo chuid smarties (ní dhearna. Bhain sé mé de smartie amháin!) agus mar sin ionas go mbeidh mé ar mo shuaimhneas só leis ithim ar mo bhealach.
Don bhricfeasta bhí mo leite agam, mar is gnách, le mil is torthaí agus ansin arán is subh. Rinneas dearmad, áfach, ar m'iógart mar bhíos buartha faoi cad a bhí á chaitheamh agam's cheapas go mbeidh mé déanach. Thosaigh mé ag smaoineamh ar an gcaife beag seo taobh le mo dhochtúir ar an Luas agus tháinig ocras orm arís 's thuirling mé den luas go luath.
Tá na torthaí is deise, is saoire ar fáil i Margadh na Feirme. Agus ar aghaidh liom go dtí an caife. Tá an t-arán bananaí seo acu le seacláid is cnónna ach tá comhábhar tábhachtach eile ann. Táim cinnte faoi ach níl a fhios agam céard é go fóill. Mar sin gach uair atáim ag mo dhochtúir bíonn orm é a bhlaiseadh chun triail eile a bhaint as é a dhéanamh sa mbaile.
Agus ansin díreach taobh leis an dochtúir tá tescos. Bhí milseáin,i gcruth nathracha nimhe, ón Astráil, ar dhíol ansin do Lá 'Le Pádraig ach theip orthu díol agus bhí siad anois ar fáil ar 30cent. Bhí siad gránna agus bhí orm an blas a ghlanadh ó mo bhéal láithreach boinn. Isteach liom go Supervalue. ......agus
Bhí mo dhochtúir ag stánadh orm. Stop mé. Chuir sé ceist orm ansin céard a ith mé inné.An Céadaoin seo caite.
Bhí cara liom i gceolchoirm agus bhí ticéad ar fáil dom, dá mbeadh sé uaim. Isteach liom go luath chun an ticéad a bhailiú. Faraor ní raibh ticéad amháin fágtha aici ag an doras dom ach dhá thicéad. An mbeinn in ann teacht ar dhuine a bhí ag iarraidh dul in éindí liom chuig ceolchoirm an oíche sin? Mhothaigh mé uaigneach. Picnic mar sin sa pháirc.
Ar dtús margadh na Feirme agus ansin tá an deli seo ann d'fheoilséantóirí, Blazing Salads, agus tá an leabhar acu agam. Féirín Nollag 2003 nó 4 b'fhéidir agus bíonn ionadh orm i gcónaí go bhfuil mise níos fearr ná iadsan ag an gcócaireacht. Bíonn deacracht acu leis an oigheann micreathonnach. An babhta seo bhí sé fuar i lár báire. Ach is cuma mar i Supervalue, tháinig mé ar an tayto nua seo as Tiobraid Árainn agus bhí siad agam don mhilseog.


