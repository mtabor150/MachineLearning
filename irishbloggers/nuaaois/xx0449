||449||
Agus an stoirm taobh amuigh, táimid go léir anseo cois tine ag breathnú amach. Níl suim dá laghad againn sa stoirm ach sa nia is a chailínchara. Thosaigh siad ag siúl amach le chéile coicís ó shin agus tá siad i ngrá. Faraor cónaíonn an nia i nGaillimh de ghnáth, i mbun taithí oibre anseo i láthair na huaire ach is cuma faoi sin mar tá an bheirt acu ag iarraidh dul chuig Coláiste na Tríonóide i 2013.
Tá an bheirt acu anois ag seasamh ag an ngeata agus níl a fhios acu go bhfuil a mhamaí, a mamaí, a mamó, a mhamó ag breathnú orthu, chomh maith leis na haintíní, na huncailí, col ceathracha is deirfiúracha. An bpógfaidh siad? Tá cúig Euro buaite agam má tharlaíonn sé anocht!Ceapann na mamaís go léir go bhfuil sé ró luath ach bhíos amach leo inné agus shiúil siad lámh ar lámh.


