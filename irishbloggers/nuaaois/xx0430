||430||

 * Tá laghdú tagtha ar an bpá is ísle in aghaidh na huaire, €8.75 go €7.75. Níl laghdú tagtha ar an uasmhéid.
 * Is é ár dTaoiseach fós an polaiteoir is daoire san Eoraip agus tá sé sa cheathrú háit ar domhan. Dar leis an rialtas, ní fiú pá polaiteoirí a laghdú mar níl mórán i gceist leis ar aon nós. Ní bheadh difríocht le feiceáil. 
 * Má éiríonn liomsa post a fháil sa státsheirbhis, beidh mo thuarastal níos lú ná na daoine ann cheana féin. Ní éireoidh liom, áfach, mar go bhfuil daoine chun a bpoist a chailliúint ann agus níl cead ag an státsheirbhis níos mó a fhostú. Is cosúil go mbeadh mo phá níos lú sábháil dóibh, cé nach bhfuil cead acu mé a fhostú.
 * Má tá tuarastal €300,000 in aghaidh na bliana agat, tá ort €1860 cáin sa mbreis a íocadh, má tá  tuarastal €40,000 agat, beidh ort an méid céanna a íocadh.
 * Is cosúil go mbíonn an spraoi ag gach duine ar an dól, nó ar an státphinsean  gach oíche agus chun stop a chur le seo, tá ar na daoine seo níos lú a fháil arís. Níl mise ar an dól nó an státphinsean ach tuigim nach bhfuil €196 don dól agus €202 don státphinsean go maith. Níl a fhios agam na rátaí nua. 
 * Níl dada ann chun postanna a chruthú ach beidh tuilleadh le rá agam faoi seo.Ní thuigim conas atá an plean seo chun an tír a shábháil agus is cosúil nach bhfuil a fhios ag daoine eile ach an oiread, mar tá na bannaí imithe suas arís anocht.


