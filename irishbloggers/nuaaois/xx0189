||189||
Ní raibh ceist ar bith ag an daonáireamh maidir le haistí bia ach an tseachtain seo d'fhoilsigh ERSI (an Institiúid Taighde Eacnamaíochta agus Sóisialta) taighde atá déanta acu ar fheoilséantóirí agus tháinig siad suas leis na fíricí seo -


 * Is mná iad feoilséantóirí. Mná d'aois áraithe, aois nach bhfuil bainte amach agam go fóillín.
 * Cónaíonn siad i mBaile Átha Cliath.
 * Tá siad saibhir, compordach, an oideachas orthu agus postanna iontach acu. Ní ón meánaicme iad ach aicme níos uaisle  fós.


 * Buartha faoina sláinte, ní chaitheann siad tobac agus ní ólann siad ach an oiread.


 * Itheann siad níos mó glasraí is torthaí ná daoine eile i gcoiteann. 
 * Tá siad tanaí agus déanann siad a meáchan a thomhais go minic.


 * Tá siad colscartha is ina gcónaí leo féin. Cé go bpósann na mná seo, b'fhéidir go bhfuil sé deacair dóibh fanacht le duine nach n-itheann mar an gcéanna leo.Tá a fhios agam nach bhfuil siad in ann ceist a chur ar gach éinne agus ní ach sampla beag de mhuintir na hÉireann atá ann ach ba mhaith liom breathnú ar na fíricí seo agus iad bainteach liomsa:



Is bean mé agus táim i mo chónaí i mBaile Átha Cliath. Tá an oideachas orm ach nílim saibhir, níl fiú post agam go fóill agus táim cinnte nach ón meánaicme mé. Is as aicme níos uaisle mé. Dar leis an neacht maidir leis an bpost agus leis an gcompord, áfach, níl an aois sroichte agam go fóill, b'fhéidir nuair a shroisim é, beidh an post iontach agam!

Táim buartha faoi mo shláinte ach sin mar go bhfuil dúlagar dépholach orm. Ní chaithim tobac ach daoine a gcaitheann tobac sa lá atá inniu ann, tá béasa na mbroc acu agus níl aithne agam ar dhuine ar bith a gcaitheann. De dheasca smarties ní féidir liom ól ach bainim sult as deoch agus níl aithne agam ach ar bheirt nach n-ólann. Is feoiliteoirí iad.

Níl scála agam. Ní maith liom iad. Nuair a  bhíos 18 rinne an t-altra mé a thomhas sula raibh cead agam fuil a thabhairt. Níl cead agat bheith faoi ocht gcloch. Ag an am bhí aiféala an domhain orm. B'aoibhinn liom go dtarlóidh sé sin arís. Samhlaigí bhíos sláinte ach faoi ocht gcloch.  Faraor nuair atáim imníoch faoi rud na laethanta seo, nó nílim ag mothú 100% ionaim féin, is aoibhinn liom bácáil. Tugtar Kummerspeck air seo ach ní ithim bácúin.

Maidir leis an gcolscaradh bheadh sé ceart go leor dá ndéarfadh sé tá siad colscartha, b'fhéidir go bhfuil ach cúis tugtha freisin. Nílim féin go fóillín ach tá súil agam nach bhfuil colscaradh ag titim amach mar nach féidir leis an lánúin aontú ar chéard atá le hithe. Is maith liom mo chuid nósanna féin ach tá neart feoiliteoirí mar seo freisin. De ghnáth taitníonn cait leis na daoine seo agus bhuel roimh Mise bhí cion nach beag agam ar mhadraí.








