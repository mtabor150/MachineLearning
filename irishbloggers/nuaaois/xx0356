||356||
Bhíos ar bís agus mé ag feitheamh don drocheachtra agus ansin nuair a tharla sé, bhíos fós. De ghnáth tá a fhios agat go dtagann an laoch slán. Fiú i bhfíorscéal.Cén chaoi eile an bhfuil a scéal ar eolas againn ach an babhta seo bhí taifead á dhéanamh ag an laoch agus mar sin cá fios?

D'fhágas mo hata is mo scairf orm sa phictiúrlann agus mar sin bhíos in ann mo chuid súile is mo chuid cluasa a dhúnadh gach cúpla nóiméad. Má fhaigheann sé bás go tobann, ní bheidh orm breathnú air. Nó é a chlois. 

Bhíos féin buartha faoin bpian, easpa fola, easpa uisce, tuilte,an fuacht ach ba chuma leis an mBascach faoi na rudaí seo. "Tá ciaróg ar a scornach." Agus ansin "ó ná cuir do chos ansin tá ciaróg eile ansin."  Agus " An bhfeiceann tú na feithidí, a Néidí, tá siad ina chuid súile." Agus nuair a dúirt sí "Dún do bhéal a bhuachaill, tá siad ar do bheola", dúirt an fear taobh thiar di a béal féin a dhúnadh. 

B'fhiú go mór an scannán 127 Hours a fheiceáil ach níl sé deas.


