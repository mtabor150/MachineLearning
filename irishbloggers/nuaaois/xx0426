||426||
D'éirigh mé maidin inné le neacht ag léimt orm faoin sneachta agus stoirm thoirní ar siúl ag an am céanna. Ní raibh sin feicthe agam riamh roimhe. D'itheamar bricfeasta, rinneamar anraith don mhórshiúl agus isteach linn ar an luas. 
Ag an Ardeaglas bhí orainn seasamh timpeall ar feadh tamall sách fada. Bhí gach duine fuar, cainteach is ag géarán go cairdiúil le chéile. Bhí daoine ag tabhairt amach bileoga,tá thart fá deich fós le léamh agam.Bhí daidí na Nollag ann agus liosta dos na daoine dána aige. Bhí Bertie ann agus é ag maíomh go gcuireann Fianna Fáil an N i 'cuts' agus Cowen ann ag admháil gur shábháil Lisbon post amháin, a phost. 
Deireadh thiar thall thosaíomar ag siúl agus thosaigh sé ag cur sneachta arís eile. Faoin am a shroiseamar an Ardoifig bhí an ghrian ag taitneamh arís agus bhí daoine fós ag siúl ag an taobh eile de Dhroichead na Mílaoise. Bhí neacht amháin ar mo ghualainn agus an neacht eile ag súgradh le cailín óg eile ó chathair Chill Cheannaigh. 
Agus ansin thosaigh Fintan O'Toole ag labhairt is na cainteoirí eile. Léigh bean amháin an forógra amach agus bhí garneacht Molly O'Reilly le brat na hÉireann taobh léi.  Bhíomar go léir ansin ag comóradh éirí amach 1916 agus tús na poblachta. In ionad nóiméad ciúnas i gcuimhne dóibh siúd a fuair bás d'Éirinn bhí nóiméad torann againn agus scread gach duine 'out,out,out,out'. Faraor, níor chuala an rialtas nó an IMF muid. Stróic bean amháin  ó Claiming our Future plean 4 bliana an ainrialtais as a chéile. Chan Francis Black rip of republic, agus chan Christí Moore freisin. Agus scread sé 'The system is broken'
Shíl mé ansin go raibh sé críochnaithe agus thosaigh gach duine ag imeacht nuair a chualamar Joe Higgins,MEP, ag labhairt ag Dealbh DOC. Agus chuir seisean in iúl do gach duine go bhfuil orainn go léir anois seas suas i gcoinne Fianna Fáil gránna agus gach duine eile i dtithe an Oireachtas. Níl rialtas againn a thuilleadh, nó fiú tír agus tá orainn anois troid arais. Tá orainn Éire a thógáil arais. Tá orainn tuilleadh a dhéanamh.
Agus ansin thángamar abhaile, lig mé do Mhise, mo chat, dul amach agus bhíos chun mo thuairisc a scríobh níos luaith ach theip air teacht abhaile oíche aréir agus chaith mé an oíche á lorg ach tháinig sé ar ais le luch dom uair a chlog ó shin agus tá sé anois ina chodladh go sámh in aice liom. 


