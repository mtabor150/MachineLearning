||762||
Má thaitníonn léitheoireacht leat agus má tá i do chónaí sa phríomhchathair, beidh eolas agat ar Chapters ar Sráid Pharnell. Siopa mór le chuile sórt leabhar le fáil ann. Is breá liom seanleabhar a mhalartú ansin agus dul abhaile le leabhar iontach. I gcónaí tagaim ar leabhar iontach ann!

Inniu bheartaigh mé é seo a dhéanamh agus mé ar thóir leabhar Gaeilge. Isteach liom agus fuaireas €20 do mo chuid leabhar. Ní raibheas in ann teacht ar na leabhair Gaeilge agus chuir mé ceist ar an freastalaí:
“cá bhfuil na leabhair Gaeilge do dhaoine fásta?”
Chuir a fhreagra iontas orm:
“níl faic againn ach bain triail as na leabhair athláimhe i dteangacha iasachta”

Thuas staighre liom. Chonaic mé na leabhair go léir i bhFraincís, i nGearmáinis, i bPolainnis, i dTuircis,i nDanmhairgis agus a lán teangacha eile. Agus ansin seilf amháin le leabhair Gaeilge. Foclóir amháin, leabhair do pháistí, leabhair do dhéagóirí (trí chóip den leabhar céanna Punk agus scéalta eile), cnuasach filíochta, an Triail (dráma iontach) ach an rogha úrscéalta: Meave Binchy – ní léifinn í sa Bhéarla agus mothaím mar an chéanna fúithi i nGaeilge agus an leabhar a cheannach mé an t-aon úrscéal eile "Cíocras" le Pádraig Standún. Scríobhfaidh mé léirmheas air gan mhoill.


Míshásta sa shiopa shiúil mé trasna go dtí príomhleabharlann na cathrach san Ilac. Tráth bhíodh cúinne ann ach anois is téipeanna atá sa chúinne agus tá na leabhair Gaeilge leis na teangacha iasachta. Iad chaite ansin gan ord nó eagar! Filíocht, stair, úrscéalta, gearrscéalta, gramadach go léir meascaithe le chéile. Ag an bpointe seo bhí mé dubh dóite den chuardach agus fuair mé leabhar eile le Karen Rose ina áit.

Tá na ceisteanna seo agam daoibh:
Cén fáth nach soláthraíonn Chapters leabhair as Gaeilge?
An bhfuil an lucht ar na foilsitheoirí nach bhfuil leabhair nua Gaeilge le fáil i Chapters?
An bhfuil sé nach bhfuil éileamh ar na leabhair seo ag an gnáthlucht ceannaithe na cathrach?

Ní chreidim nach bhfuil eiléamh ann, marsin cá bhfuil na scríobhnóirí is na foilsitheoirí?
Cad é bhur gcuid tuairimí?


