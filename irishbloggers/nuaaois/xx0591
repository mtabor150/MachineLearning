||591||
Chaith mé an mhaidin ag léamh. Dul siar ar an Síónachas Luath agus chuaigh mé san iarnóin go dtí léacht ar an ábhar i lár na cathrach. Chuala mé an léachtóir seo ag labhairt roimhe agus ní raibh dada nua le rá aici ach bhí duine sa slua. Chuala mé ráfla go raibh duine de mo léachtóirí in Éirinn agus bhí sé fíor. Bhí sé ag suí leis féin freisin, deis iontach dul suas agus labhairt leis.
Chaith mé an léacht ag smaoineamh ar céard le rá leis. Chleacht mé céard a bhíos chun rá ach ansin thosaigh mé ag smaoineamh b'fhéidir nach mbeidh aithne aige orm a thuilleadh. Nó níos measa fós go bhfuil cuimhne aige orm agus tá ráflaí cloiste aige. Ní raibh a fhios agam céard le déanamh nuair a tháinig deireadh tobann leis an léacht.
Shiúil mé ina threo agus ansin bhí sé ag labhairt liom agus ansin thug mé cuireadh dó an Guinness is fearr in Éirinn a bhlaiseadh agus anois tá a sheoladh ríomhphoist agam agus scríobhfaidh mé amárach an ríomhphost is fearr ar domhan chuige!


