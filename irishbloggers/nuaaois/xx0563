||563||
Dhúisigh mé ocrach ach ní raibh dada le hithe sa teach. Síos liom go dtí an siopa áitiúil (5 nóiméad sular dhún siad ag meánoíche) agus cheannaigh mé uachtar reoite,seacláid,cáca,tayto agus tuilleadh seacláid. Bhí mála amháin tayto agus barra seacláid amháin ite agam sular bhain mé an teach amach arís.  Leathbhealach tríd when Harry met Sally anois glacaim gur rinneas cráin chraosach díom féin anocht agus níl dada le hithe sa teach arís.Ach táim ag scríobh, a léitheoirí, mar go bhfuilim buartha faoi Myles an Nissan Micra. Iontach buartha faoi mar go bhfeiceann sé laige sa scannán seo. Níl cur amach aige ar cén fáth go bhfuil Sally i ngrá le Harry. Anois domsa tá sé seo soiléir. Is cara maith é di agus tá sé i ngrá léi. Ach mura bhfuil sé seo maith go leor daoibh, tá a lán fáthanna ann. Seo díreach roinnt dóibh-
 * Nuair a théann sí go bialann, is léir gur fuadrálaí í. Ní chuireann sé seo isteach air, áfach, mar go bhfeiceann sé air mar thréith dhearfach.
 * Cuireann sí fios air i lár na hoíche agus í ag gol faoi fhear eile. Ní thagann sé ar bhealach éalaithe ach téann sé chuici láithreach.
 * I ndiaidh an gníomh níl a chuid iompar go maith ach ar a laghad tá sé ar an eolas agus tá náire air. Déanann sé a seacht míle dhícheall an bhreall seo a cheartú. Scannán beagnach thart anois agus táim chun iarracht eile codail arís ach díreach le haghaidh achar gearr.Oíche mhaith, codladh sámh is brat Mhuire oraibh!




