||193||
Agus mé óg, bhaineas taitneamh as marcaíocht. In ionad fáinní cluasa fuaireas ranganna marcaíochta! Táim cinnte go raibh fáinní cluasa níos saoire.  Chonaic mé capall ag fáil bháis i gcomórtas agus d'éirigh mé as láithreach agus inniu mo chéad lá arais ag seó capaill. 
Ní raibheas ag iarraidh bheith ann. Bhíos ag iarraidh féachaint ar an iomáint ar an teilifís ach bhí col ceathrar liom san iomaíocht inniu agus mar sin bhí orm an lá a chaitheamh san RDS. Bhaineas an taitneamh as. Go háraithe na Cosacaigh. Bhíodar ar fheabhas ach gach comórtas eile freisin.
Táim fós iontach sásta gur éirigh mé as mar inniu thugas faoi deara go mbreathaíonn daoine le capaill cosúil le capaill. Srón ag gobadh amach agus meangadh gáire lánfiacail. Ard is Caol. Cosa fada agus colainneacha uachtaracha láidir mar chrinn taca. Agus tóineanna móra ionas go siúlfaidh siad cosúil le céile. Trup trup a dhuine!


