||589||
Foilsíonn an Irish Times ó am go chéile litreacha as Gaeilge agus marsin baineadh stangadh asam inniu nuair a léigh mé litir ann... Anois mar is eol díobh tá na scríbhneoirí úra iontach buartha faoi Frank Feighen agus bhí litir acu ag dul timpeall le seachtain anuas ach anois tá litir eile acu. Ar an gcéad breathnú dom den litir seo cheap mé gur sciglitir a bhí ann agus go mbeidh casadh sa deireadh ach níl. Tá na scríbhneoirí úra dáiríre trína chéile faoin duine seo go bhfuil orthu anois  a míshástacht a chur in iúl i "bpríomhtheanga na tíre." Tá a fhios agaibh, a léitheoirí, nach mbeidh deireadh leis an scéal seo go dtí go mbíonn freagra sásúil dos na scríbhneoirí úra ann ach rinneadar ceap magaidh dóibh féin inniu. Agus bhuel tuigim an citeal is an phota agus mar sin nílim ag scríobh faoi sin. Rinneadar ceap magaidh, áfach, den Ghaeilge agus cuireann sé sin fearg orm. Beidh an freagra ag gach uile léitheoir dóibh, go háirithe na léitheoirí i gcoinne na Gaeilge,nach féidir leis labhairt le gach duine sa teanga chéanna is a scríobh siadsan an litir.


