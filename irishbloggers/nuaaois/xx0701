||701||
An scrúdú dlíodóra nó fiú obair bhaile bunscoile ach ag an am seo den bhliain is iondúil an aiste don Ardteist atá ann. Cuirtear téacs chugat ag lorg aistriúcháin. Bíonn fonn orm aisfhreagairt 'ní foclóir mé' ach níl sé sin déanta agam go fóill!
Ar maidin sheol mé an t-aistriúchán ar ais láithreach agus fuair mé téacs ar ais 'an bhfuil tú cinnte?' Bhíos ag iarraidh téacs tréan a sheol arais chuici ach d'fhéach mé an focal conspóideach suas san fhoclóir.
Is cosúil gur ith De Bhaldraithe 'brioscaí prátaí'. Chuaigh mé ansin go dtí focal.ie. Is maith leo siúd 'brioscáin phrátaí' agus itheann siad iad ó 'mhála criospaí'. Is aoibhinn liomsa mo 'thayto' ach bhí an ceart aici níl sé sin san fhoclóir. Ach dar liomsa ba chóir go mbeadh!



