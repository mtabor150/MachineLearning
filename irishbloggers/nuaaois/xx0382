||382||
 Glaisín, Tíogar, Polar, Mise 
Nuair a tháinig mé ar na cait thuas sa pháirc, bhog Tíogar is Polar amach beagnach láithreach agus níor chualas uathu arís. Tá súil agam go bhfuil siad sona sásta. 
Bhí Glaisín tinn agus chaill sí siúl amháin de bharr agus ní raibheas in ann áit chónaithe a fháil di. Fiú nuair atá na cait saor in aisce, níl éinne ag iarraidh cat tinn míchumasach. Ní raibh an tréidlia dóchasach faoina todhchaí ach an oiread agus marsin roghnaigh mé í a choimeád. 
Bhí orm teacht ar úinéirí don cat sláintiúil, Mise, go gasta. Chuir mé suas níos mó fógraí faoi i mbeagnach gach ionad siopadóireachta is leabharlann i dtuaisceart na cathrach, fiú i bhFionnglas. Tháinig daoine chun é a fheiceáil ach bhíodh Mise mímhúinte leo agus théadh sé i bhfolach uathu. Ní raibh a fhios agam céard le déanamh faoi. 

Lá amháin bhíos ag an tréidlia le Glaisín mar go raibh na greimeanna snáthaide ar an drochshiúl a chuir isteach air nuair a bhuaileas le bean ón Rúis. Bhí seanchat aici agus bhí sé ag an tréidlia chun dul a luí an uair dheireannach ach thaitin cait go mór leis an mbean agus dúirt sí go mbeadh suim aici Mise a fheiceáil. Ar ndóigh tá a fhios agaibh céard a tharla, tháinig sí chun Mise a fheiceáil, chuaigh sé i bhfolach agus d'imigh an bhean abhaile le Glaisín. 

Inniu fuaireas cárta Nollag is féirín ó Ghlaisín. Tá sí go breá. Anois is arís titeann sí ar na troscáin agus lá amháin chuaigh sí amach agus bhí eagla uirthi teacht síos ón gcrann agus mar sin bhí ar fhear óg ar an mbóthair dréimire a fháil chun í a fháil síos. Ní sealgaire í marsin ach fós féin b'fhearr liom Mise anois.

É sin ráite thug a dheirfiúr buidéal vodka is perfume dom. Má thagann Mise abhaile maidin amárach le luch dom, beidh orm míniú dó go bhfuil cait amuigh ansin agus tugann siad féiríní maithe!


