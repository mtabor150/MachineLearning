||388||
Ní gá ach súil a chaitheamh ar Facebook duine ar feadh meandair chun aithne éigint a chur ar an duine agus oíche aréir chuir mé féin aithne ar Mhaimouka Fekry as cathair Alastair san Éigipt.Thaitin Harry Potter is Paulo Coelho léi, agus b'aoibhinn léi scannáin is na cláir teilifíse dos na páistí. Iomlán na fírinne b'fhéidir go raibh sí gafa leis na cartúin ach b'é Titanic an scannán ab fhearr léi. Thaitin gach sórt ceol léi  agus bhí sí mar bhall ar chóir. Sheinn sí an pianó freisin agus d'fhoghlaim mé faoi bhanna cheoil Éireannach, Celtic Women óna leathanach facebook. Níor chuala mé fúthu riamh cheana.Ní raibh sí ach 22 i mí na Samhna agus  bhain sí céim amach di féin i mbliana. Dar léi féin ba dhuine leathanaigeanta í agus ball den Eaglais Choptach ina cathair dhúchas. Bhí neart cairde Facebook aici ar fud na cruinne, agus cara de mo chuid féin ina measc.Ag a sé oíche chinn bliana chuir sí a cuid smaointe faoin mbliain a bhí thart agus faoin mbliain a bhí os a comhair amach in iúl dá cuid cairde Facebook i mBéarla....2010 is over.....this year has the best memories of my life....really enjoyed living this year......I hope 2011 is much better.......i hav so many wishes in 2011....hope they come true.....plz god stay beside me & help make it all true. :)Agus ansin chuaigh sí chuig Aifreann lena muintir. Fuair duine is fiche bás nuair a phléasc an buama, óna muintir féin níor mhair ach a hathair. Ar dheis Dé go raibh a n-anamacha


