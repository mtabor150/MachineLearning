||692||
........ní rud nua an bhlagadóireacht dom a thuilleadh.

Chuir duine de mo léitheoirí nasc chugam chun roinnt libh inniu. Agus tá 29 léitheoir agam dar leis an gcomhaireamh. Nó cuairteoirí ar a laghad. Bhuel déanta na fírinne chuir cara scoile atá ag cur faoi anois i Londain an nasc seo chugam.
agallamh le ceannaire BNP Nick Griffin ag labhairt faoin inimirce agus eisimirce ar BBC 4
Tá sé ag iarraidh go mbeidh doirsí na Breataine dúnta do dhaoine ón iasacht. Agus ba chóir dóibh dul abhaile. Ach ní gá d'Éireannaigh bheith buartha, is 'white British' iad. Bhuel, a chairde i dtús báire is Éireannach mé! Agus an tarna rud ní Gael geal mé nó Gael gorm mé ach Gael agus is cuma sa tsioc liom faoi dhath craicinn!

Agus rud eile má tá aon duine sa phríomhchathair amárach beidh Bigil do Bhety Cariño(ar dheis Dé go raibh a hanam uasal dílis) taobh amuigh d'Ambasáid Mheicsiceo i nDroichead na Dothra. Ag a haon a chlog níos déanaí inniu ag an am seo d'oíche nó an Chéadaoin seo chugainn ag a 5 a chlog. Bígí ann is tabhair libh bhur gcuid coinnle féin! 
Fós nílim néalta ach táim chun iarracht eile oíche mhaith codladh sámh is brat Mhuire oraibh 
(Recte: ní raibh mé in ann teacht ar mhórán eolais i nGaeilge nó i mBéarla faoi Bety Cariño. Tá a fhios agam gur labhair sí i nGaillimh an bhliain seo chaite ach arís nílim in ann teacht air ar líne.Tá LASC i gceannas ar an mbigil inniu.)


