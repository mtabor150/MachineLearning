||482||
Nuair atá dúlagar dépholach ar dhuine, bíonn a chuid mothúcháin ar bun agus barr an scála agus bíonn smarties ag teastáil chun go mbeadh a chuid mothúcháin áit éigint i lár báire an t-am ar fad. Bíonn sé an deacair teacht ar na smarties cearta, áfach, mar go bhfuil gach duine difriúil. Tá sé sin fíor ach níl an fhadhb chomh simplí sin.
Samhlaígí go mbíonn tinneas cinn ar dhuine anois is arís agus bíonn sé an deacair dó codladh, éirí ón nead nó gnáth lá/seachtain a bheith aige. Samhlaígí go mbíonn pian sa chos aige anois is arís freisin agus ar na laethanta sin tá sé in ann éirí ón leaba ach tá sé hipirghníomhach. Tá sé in ann gach rud agus níos mó a dhéanamh. Má théann an duine seo go dtí an dochtúir, céard atá sé chun insint dó nó di?
Beidh sé ag labhairt faoin tinneas cinn amháin nó i gcás duine le dúlagar dépholach faoin mbrón amháin agus mar sin tugann an dochtúir smarties dó chun dul i ngleic leis na smaointe féinbháis.Tar éis achar gearr tagann an pian sa chos arais,áfach, nó i gcás an duine le dúlagar an áthas is an hipirghníomhacht ach deir sé leis féin rachaidh sé i gceann lá nó dhó agus téann. An fhadhb atá ann tagann an tinneas cinn arais i bhfad níos measa tar éis agus téann sé go dtí an dochtúir arís agus cuireann an dochtúir é ar smarties níos láidre ach arís díreach chun dul i ngleic leis an mbrón. Is fáinne fí atá ann ach amháin má tá dochtúir cliste ag an duine, mar atá agamsa agus deir sé leis dialann na mothúcháin a scríobh.
Tugann an dochtúir cliste seo smarties ní amháin don bhrón (-5) ansin ach don áthas(+5) freisin agus mar sin is féidir leis an duine sin maireachtáil ag 0 nó i lár an scála cosúil le gach duine eile. Táimse ag 0 i láthair na huaire le cabhair ó mo chuid smarties ach don tarna uair as a chéile leis mo dhochtúir ní dhearna sé iad a mhéadú agus tá sos níos faide agam go dtí mo chéad chuairt eile leis. 


