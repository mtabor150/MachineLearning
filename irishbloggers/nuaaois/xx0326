||326||
Ar dtús agus an cuireadh faighte agam, bhíos ar bís agus táimse fós, is dócha. Deis agam dul chuig béile leis na ginearáil eile 's leis an ailtire Albert Speer i dteach an Führer. Agus beidh an Führer é féin ann. Faraor thosaigh mé ag smaoineamh ansin ar an mbiachlár.
Chuala mé scéal scéil tráth nár ith an Führer feoil. An bhfuil sé fíor? An mbeadh a fhios ag éinne? Conas gur féidir liom ceist a chur? Meas tú, an itheann ár Führer iontach curaithe agus bia aisteach eile ó thar lear? Bheinn sa Rúis láithreach. Ní féidir leis bheith fíor. Ach céard má tá agus tá orm spionáiste nó bia eile glas a ithe agus teipeann orm, an mbeidh an Führer míshásta liom.
Is maith an rud é nár ith mé inniu chun go mbeidh goile orm anocht agus go n-íosfainn an béile ar fad. An rud atá ann anois ná go bhfuil ocras an domhain orm cheana féin agus tá fós cúpla uair le dul roimh an mbéile.
Bhí a fhios agam go raibh na ráflaí mícheart. Tá stéig, prátaí, is piseanna os mo chomhair anois agus dúirt an Führer 'bí go subhach' liom nuair a roghnaigh mé é. Rinneas dearmad 'Subhach an Rí duit' a rá arais leis. Bhuel an mbeadh sé feargach, dá ndéarfainn rí seachas Führer. Ní raibheas cinnte céard a rá leis nuair a labhair sé liom. Ní féidir liom pláta an Führer a fheiceáil ach táim cinnte gur roghnaigh sé an béile céanna. Cosúil le gach Übermensch! Meas tú cén sórt Untermensch a cogar mogar gurbh fheoilséantóir gránna ár Führer.
Tá an stéig seo iontach blasta. Go bhfóire Dia orm, tá sé ag labhairt liomsa arís. Ar mhaith liom bheith níos láidre? Ba mhaith, ar ndóigh ach conas? Is Airianach mé. An bhfuil a fhios agam an t-ainmhí is láidre ar domhan? an eilfint. An bhfuil a fhios agam aiste bhia na heilifinte? A thiarcais roghnaigh mé an béile mícheart. Tá eagla orm anois.


