||698||
Chaith mé an mhaidin ar bhád faoin talamh - Uaimheanna na hÁirse Marmair i bhFear Manach.
'S an tráthnóna ar bholcán - Is tírdhreach bolcánach é Compal Shliabh gCuillinn in Ard Mhacha agus chuamar ar shiúlóid ar Shliabh gCuillinn. Is anseo a d'éirigh Fionn Mac Cumhaill lag is liath i ndiaidh don chailleach é a mhealladh chun snámh sa loch draíochta. Chaith sé cloch mhór ar a naimhde albanach ar Shliabh Bán sular éag sé. D'itheamar ar an gcloch sin inniu. Tá an tuama pasáiste (suite in airde thar 520m) is airde in Éirinn anseo.
Agus nuair a thosaigh sé ag báisteach go trom bhí an t-áth orainn go rabhamar ag 'Chathaoir na Caillí'. Chomh maith leis an dolmain seo tá carn adhlactha meigiliteach, tuamanna cúirte is leacht eibhir le hinscríbhinn ón 8ú chéad le feiceáil 'fosta' in Ard Mhacha Theas.
(Agus tá paidreacha ag teastáil don bhean óg áitiúil Natasha McShane (23) a ghortaíodh go dona oíche Aoine i Chicago. Buaileadh í agus a cara le slacán go dtí go raibh Natasha gan aithne agus ansin goideadh a málaí )
D'ith mé i mbialann in Iúr Cinn Trá is d'fhanamar thar oíche i gCill Chaoil ar an gcósta. 


