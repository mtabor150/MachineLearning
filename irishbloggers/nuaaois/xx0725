||725||
Cheannaigh mé Síodhbhradh le Pádraig Ó Bróithe an lá cheana mar go raibh cailín éigin tar éis na litreacha a dhathú isteach. B'é an chéad leabhar scríofa sa 'seanchló' a léigh mé . Níl a fhios agam an téarma ceart ach níor chuir sé isteach orm. Bhuel anois is arís bhí orm r nó s a athléamh. Ag amanta eile rinne an dearadh aici é deacair le tuiscint ach thaitin sé sin go mór liom.. 
Bhuaigh an dráma beag seo don aos óg duais an Oireachtais sa bhliain 1940. Tá amhráin gleoite ann agus tá meadracht le cluinstin sa stíl cainte. Beidh an dráma an úsáideach mar ais sa rang, ní hamháin don Ghaeilge ach don cheacht atá ann. Ag an am sin bhí an dráma oiriúnach do rang a 3 nó a 4. Múineann sé ceacht tábhachtach don aos óg faoi strainséirí agus milseáin. Ceacht atá fós tábhachtach sa lá atá inniu ann ach is dócha rang níos óige a bheadh i gceist....
Beidh na páistí ag canadh agus ansin beidh faitíos orthu. Agus cé go mbeidh siad ag iarraidh dul i bhfolach, bíonn críoch dheas ghreannmhar ann agus an bua ag na páistí soineanta ar na síoga gránna! (oops tá mé tar eis an deireadh a roinnt libh)


