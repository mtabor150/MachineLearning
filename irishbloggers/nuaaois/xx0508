||508||
Go moch ar maidin, nó go mall aréir, ag brath ar do thuairim faoi 4 roimh nóin dhúisigh mé de phreab. Bhí fionnadh fliuch i mo bhéal.D'oscail mé mo chuid súile 's bhí Mhise, mo chat, ina luí ar mo cheannsa. Léim mé den leaba 's tháinig mé ar a thuáille.
Bhí seisean sona sásta ag súgradh leis ar feadh leath uair a chlog agus chonacthas dom nach raibh sé gortaithe ar chor ar bith. D'ith sé ansin an bradán a bhí ceannaithe agam dó don ócáid speisialta seo. Agus ansin arais isteach sa leaba leis an mbeirt againn. Ní raibh sé ina luí ag cos na leapa ach is cuma liom mar ó seo amach tá cead aige cibé rud is mian leis a dhéanamh a dhéanamh.
Ceartúchán: Beidh sé fós ag déanamh cibé rud is mian leis ach ó seo amach nílim chun tabhairt amach dó. Tá cead aige léimt ar an mbord anois ag am dinnéir agus ligfidh mé dó mo chuid yogurts a ithe. Tá cead aige dul ina luí aon áit is mian leis, fiú agus é fliuch agus ní fheicfidh sé an folús glantóir gránna ag teacht ina threo riamh arís. Is cuma liomsa mar tá a chuid ribí ar mo tholg nó mar tá sé ag tarraingt éin as a chéile air riamh arís.
É sin thuas ráite agam thug mé amach dó cheana féin, seachtain is lá as baile agus níor bhac sé fiú féirín a thabhairt abhaile dom. Mise dána. Ar aon nós, shhhhhh tá sé fós ina chodladh go sámh!



