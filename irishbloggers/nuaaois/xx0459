||459||
Le linn an ghorta mhóir chónaigh gníomhaire an tiarna talún ann nuair a chnag cailín ocrach ar a dhoras ag lorg déirce. Dúirt sé léi imeacht láithreach boinn ach d'fhiafraigh sí de an raibh cead aici bia na gcearc a roinnt leo sa chró. Dhiúltaigh sé di ach sular shrois sí an geata amach arís, bhásaigh sí agus ó shin i leith ní thugann sí cead d'éinne cónaí ar an suíomh.
Nuair a bhíos óg, bhí an teach ag titim as a chéile. Bhainimis an sult as scéalta a insint ann nó cluiche ouija a imirt agus de gnáth bhaineadh páistí ó eastát tithíochta eile nó ulchabhán geit asainn. Thógadar ansin ionad ealaíona ar an suíomh agus bhí gach páiste sa cheantar trína chéile. Le linn aimsir an Tíogair Ceilteach, áfach, leag na forbróirí an t-ionad  chun talún agus thógadar árasáin ar an suíomh. Baineann na páistí is an cailín ocrach taitneamh as na hilstóraigh folmha anois.
Bainigí taitneamh as oíche Shamhna  agus bainigí geit ollmhór as duine anocht!


