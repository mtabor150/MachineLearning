||216||
Don dara bhliain as a chéile d'imir Áth Cliath is Loch Garman sa chraobh Laighin F21 iomáint . Faraor, an babhta seo b'éigean d'Áth Cliath taisteal agus b'éigean domsa breathnú air ar TG4. Beo ar TG4 ach an bhfuil beo ar an teilifís beo beo! 
Tá tú i do shuí ansin le cupán caife os do chomhair amach agus mura dtaitníonn an scór leat, is féidir an stáisiún a athrú. Ní féidir an t-atmaisféar a athrú agus tú ar an gcnoc. Tá ort glac leis nó béicíl. Níl cead scread sa seomra suí. Cheapfadh na comharsana go bhfuil rud éigint mícheart agus ar aon nós ní féidir leo tú a chloisteáil. Ag an am céanna má thaitníonn an scór leat, is féidir damhsa sa seomra suí agus tá cupán caife os do chomhair amach. 
Fós féin is fuath liom breathnú ar chluiche ar an teilifís má tá ort éisteacht leis na saineolaithe claonta. Agus bíonn siad iontach claonta ar TG4. Ní dhéanann na tráchtairí seo iarracht ar bith bheith neodrach is cuma cén spórt atá ann agus anocht bhí siad le Loch Garman.
Roimh an tús bhíodar ag rá go raibh an bua ag Loch Garman ar Chill Chainnigh agus tá siad sa mbaile, agus neart sa slua mar sin ba chóir go mbeadh an lá acu inniu. Sa chéad leath ní raibh mórán eatarthu. Cúilín ar chúilín agus neart ar strae agus ag dul isteach ag leatham ní raibh muidne ach cúilín amháin chun tosaigh.Bhí an ghaoth, más ann í in aon chor le hÁth Cliath sa chéad leath agus bhí an slua ciúin go leor. Beidh Loch Garman níos fearr sa dara leath agus beidh an lá leo. Is dócha níl anseo ach cur síos ar an gcluiche agus táim dul thar fóir ag rá go raibh siad claonta?
Cúig nóiméad isteach sa dara leath dúirt an tráchtaire é. Ba mhaith leis é, dá gheobhadh Loch Garman cúil! Agus nuair a bhí chúil ann dúirt sé "bhuel bhíos ag iarraidh go mbeadh an cúil ag Loch Garman". Bhuel ní raibh mise ach bhuel ní raibh mise neodrach ach an oiread! Cén fáth nach féidir le TG4 teacht ar iriseoirí neodrach?
Agus ansin chur sé a chuid ama thart a rá céard ba chóir do Loch Garman déanamh agus go raibh an slua iontach ciúin. Ní haon ionadh go rabhadar ciúin agus go raibh Mise, mo chat, agus mise, mé féin, ag damhsa. Bhí sé soiléir do chách go mbeadh an lá againne. 1-17 go 11 an scór agus corn eile, an cheathrú chorn i gcoicís amháin, ag déanamh a bhealach abhaile. Áth Cliath abú!


