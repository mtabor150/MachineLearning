||214||
Ar uairibh bíonn fógraíocht ag PETA chun aiste bhia feoilséantóirí a chur chun cinn agus cuireann siad ina luí iontu i gcónaí go bhfuil an feoilséantóir níos fearr ag an gcollaíocht ná feoiliteoir. An ceann is déanaí a bhí acu; úsáid viagra d'oíche amháin, úsáid aiste bhia feoilséantóirí do gach oíche! 
Nuair a chuireann feoiliteoirí ceist orm, áfach, cén fáth go bhfuilim i m'fheoilséantóir, tá sé deacair an chúis seo a thabhairt. Éiríonn siad náireach, trodach nó bíonn aiféala orthu mar sin tá orm teacht suas le fíricí eile agus is aoibhinn liom é nuair a roghnaíonn an nuacht cúiseanna a thabhairt dom.
Ar dtús inniu ar RTÉ 1 bhíodar ag labhairt ar an méid daoine a d'éirigh tinn an bhliain seo caite mar gheall ar bhaictéir sicíní. Leadránach.Ní itheann feoilséantóirí sicíní. D'athraigh mé an stáisiún agus bhí BBC World ag labhairt faoi bhia freisin. An bhfuil a fhios agat acra amháin le beithígh air ní chothaíonn sé ach beirt ach acra amháin le harbhar, cothaíonn sé scór!


