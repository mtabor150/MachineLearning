||194||
Bhí a fhios agam go dtarlóidh sé agus chaith mé an lá ag gearán faoi agus chaith mo mhuintir ag géarán fúm bheith cantalach is diúltach faoi ach bhí an ceart agam. Bhí na scamaill sa spéir an lá ar fad agus chomh luath agus a shroiseamar Eas 16 thit an bun as na spéartha agus bhíomar fliuch go craiceann agus an chéad chluiche díreach tosnaithe.
An bua ag Corcaigh ar Shligeach sa chluiche Sóisear, leathcheannas na hÉireann agus sheas mé ansin leis m'uachtar reoite ag breathnú air. Nuair atá tú fliuch tá tú fliuch agus ní féidir dada a dhéanamh faoi ach sult a bhaint as d'uachtar reoite. Traidisiún ná traidisiún, is cuma cén sórt aimsir.
Sa dara chluiche bhí sé fós ag clagarnach ach ba chuma. Ba chuma freisin gur dhearmad an réiteoir a chuid spéaclaí a chaitheamh agus gach uair gur thit duine as Tír Eoghan ar an bpáirc fhliuch, bhí cic saor acu. Ba chuma mar gur imir Áth Cliath ar fheabhas agus bhí a fhios i gcónaí go mbeadh an bua againn. Áth Cliath abú!


