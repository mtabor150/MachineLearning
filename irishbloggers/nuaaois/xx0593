||593||
Tá gráin agam dos na míoltóga is feithidí is cuileanna is damháin alla is seilidí.Bhuel tá liosta mór fada agam. Níl eagla orm rompu. Ní thuigim, áfach, cén fáth gur dhíbir Naomh Pádraig na nathracha nimhe agus na créatúir eile seo fós againn. 
Níl dada níos measa ná ag rith amach i do chosa bána chun na héadaí a bhaint ón líne mar go bhfuil an bháisteach chun tosnú agus cloiseann tú squelch an tseilide fút. Nó nuair a roghnaíonn tú an folús glantóir a thógáil amach ach i dtús báire déanann tú iarracht na damháin alla a chur amach sula scriosann tú na líonta. Agus tú á scriosadh, tá na damháin alla i gcúinne eile sa teach ag aththógáil.
Agus ná lig dom tosnú ar na diabhail is mó na feithidí. Ag an am seo den bhliain níl cead ithe sa chistin is an doras ar oscailt gan buzzzzzzzzzzzzzzzz a chloisteáil ón chuil ghorm. Agus ní chuireann boladh ón bhasal isteach orthu ach cuireann an cat isteach orthu. Níl na créatúir ghránna seo agam i mbliana mar go bhfuil 'Mise' iontach agam. Agus tá a fhios ag 'Mise' freisin go dtaitníonn na féileacáin liom.


