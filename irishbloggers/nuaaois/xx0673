||673||
Ceapann muid go bhfuil fuil is foréigean scanrúil ach tá Macbeth ar siúl faoi láthair in Amharclann na Mainistreach agus ní fheictear an foréigean sa dráma úd. Amhlaidh atá drámaí eile Shakespeare. Is féidir áfach an t-uafás sin a shamhailt.
Rinne arm na Breataine físeán de Bergen Belsen agus tá na híomhánna sin feicthe againn go minic. Coirp caite gach áit is colainneacha leathmharbh ón ocras. Tá na híomhánna seo gan dabht uafásach. Ach tá siad feicthe againn chomh minic sin an gcuireann siad eagla orainn a thuilleadh? Ar chuir siad eagla orainn riamh?
Nach bhfuil an litir seo go hálainn?


Sheol Georgy Halpern(8) an litir seo chuig a dhaidí.  Scríobhann sé faoin sneachta 's ag dreapadóireacht, a lá scoile 's ag súgradh leis na páistí eile. Deir sé freisin go n-airíonn sé uaidh a thuismitheoirí ach tá an cogadh beagnach thart. Críochnaíonn sé an litir leis na céadta mílte póga is bláthanna do mhamaí.

Sheol daidí freagra chuig a mhac i bhfolach ach tháinig an litir seo ar ais chuige. Tháinig an Gestapo ar a scoil agus bhí na páistí go léir (44 acu) ar a mbealach go Auschwitz cheana féin. Níor mhair ach múinteoir amháin. Fuair tuismitheoirí Georgy bás sa bhliain 1989.

Ní gá fuil is foiréigean a thaispeáint, chun uafás a léiriú.


