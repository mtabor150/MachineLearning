||595||
Bhí plean agam an deireadh seachtaine seo a chaitheamh sa nead ionas nach mbeadh orm mo chuid airgid a chaitheamh ach déanach oíche Aoine fuair mé glaoch ón gclub chun a rá liom go raibh mo thicéad fós ann.

Agus marsin chaith mé an Satharn i bPáirc Uí Chrócaigh, arís níor thug an contae is fearr in Éirinn deis ar bith don chontae is lú in Éirinn. Agus roinnt dóibh a bhí ag imirt go lofa go dtí seo d'imir siad ar fheabhas. Ó agus d'fhoghlaim mé sa Chlub ar an Aoine go raibh vóta ann agus tá mise mar oifigeach Gaeilge anois. Bhuel ar a laghad chuir siad mé ag gáire!

Agus chaith mé an lá inniu le páistí mo dheirféar. Chuamar ar dtús go dtí Dún Laoghaire, chun  Féile na gCultúr domhanda chun éisteacht le ceol agus d'fhoghlaim na páistí conas  maisc Dogon a dhéanamh. Cé go bhfuil cuid is mó de na seónna ag an bhféile seo saor, bhí chuile rud dos na páistí ar a laghad €8,00.

Bhí seónna is taispeántais ó chuile cearn den domhan ann ach bhain mise sult as an lucht siúil ó Thamhlacht. Bhí siad ag caint faoina róil san am a chuaigh thart, sa lá anois agus sa todhchaí. Chan siad i Pavee. Céard é an litriú Gaeilge ar an teanga seo? Ní raibh mé in ann teacht air sna foclóirí.

Agus ansin ar aghaidh linn chun breathnú ar na heitleáin i mBré. Bhain mise an taitneamh as seo mar ní raibh orm ach uachtair reoite a cheannach agus clár don bhuachaill is sine. Agus bhain na páistí an taitneamh as  féachaint ar an arm is gardaí chósta na hÉireann.

Bhain mé an taitneamh as an deireadh seachtaine. Mhothaigh mé go raibh mé ar laethanta saoire in Éirinn agus amárach bheas mé ag dul ar ais go dtí an siopa leabhar chun tuilleadh leabhar a dhíol leo! Agus an uair seo gan dabht abhaile go dtí an nead!


