||742||
I ndorchacht an éadóchais rinneadh aisling dúinn.
lasamar solas an dóchais.
Agus níor múchadh é.


I bhfásach an lagmhisnigh rinneadh aisling dúinn.
Chuireamar cranna crógachta.
Agus tháinig bláth air.


I nGeimhreadh na daoirse rinneadh aisling dúinn.
Mheileamar sneachta na táimhe.
Agus rith abhainn na hathbheochana as.


Chuireamar ár n-aisling ag snámh mar eala ar abhainn.
Rinneadh fírinne den aisling.
Rinneadh Samhradh den Gheimhreadh.


Rinneadh Saoirse den daoirse.
Agus d'fhágamar agaibhse mar oidhreacht í.
A ghlúnta na Saoirse cuimhnígí orainne,

glúnta na haislinge............

(le Liam Mac Uistín)




