||678||
Seo chugaibh roinnt de na fíricí a bhaineann le tinneas croí in Éirinn: Faigheann thart fá 27 gach lá bás de dheasca. Tá 30,000 ag maireachtáil le míchumas éigint i ndiaidh stróc a bheith acu. Faigheann idir 75 is 100 duine óga(Faoi 35) bás gach bliain mar go stopann an preabadh go tobann. 
Ach an deireadh seachtaine seo tá feachtas ar bun ag Foras Croí na hÉireann chun airgead a bhailiú ar son muintir na hÉireann uile. Cuireann siad an phictiúir iomlán san áireamh. Tá airgead ag teastáil uathu chun páistí a chur ar bhealach a leasa maidir le gníomhaíocht shláintiúil, chun banaltraí a íocadh agus chun traenáil a chur ar fáil don phobal maidir le hathbheochan chardascamhógach (ACS) agus go leor eile.
Mar sin chaith mise  agus go leor eile an lá inniu in ionad siopadóireachta ag iarraidh suaitheantais is fáinní eochracha a dhíol. Agus beidh mé arís amárach is arú amárach. Ach amháin más ón roinn leasa shóisialaigh atú a léitheoir, chaith mise an lá inniu ag seoladh mo cv. Agus beidh mé arís amárach is arú amárach.


