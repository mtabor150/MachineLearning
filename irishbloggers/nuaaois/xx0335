||335||
An tseachtain seo caite mhaígh Brian Hayes,TD ó Fhine Gall ar an raidió go raibh Sinn Féin ciníoch. Páirtí dos daoine geala amháin a bhí ann. Ní raibheas in ann teacht ar an bpolasaí seo mé féin agus is cosúil go bhfuil na hinimircigh i dTamhlacht sásta a vóta a chaitheamh do Shinn Féin. Mar sin ní dóigh liom féin go bhfuil an ceart aige faoi Shinn Féin . Chreid Brian Hayes, áfach, uair amháin gur chóir páistí ón iasacht dul faoi scrúdú sa Bhéarla, roimh tugtar cead dóibh dul isteach i gnáthrang scoile. Chreid sé freisin go raibh ranganna ar Éirinn ag teastáil dos na tuismitheoirí. Tháinig mé freisin ar alt i 2002 inar úsáid a cheannaire Inda focal gránna agus é ag magadh faoi uachtarán san Afraic.
Fine Gaeler eile, is í an comhairleoir Cáit Keane, an t-aon bhean sa dáilcheantar 's againne. Cosúil leis an mboc thuas agus gach Fine Gaeler eile tá sí i gcoinne na Gaeilge.  Ba mhaith léi tús a chur leis an bhfiaseilg arís agus ba chóir dúinn na portaigh a scrios. Ní chreideann siad i bpósadh do homaighnéasaigh ach an oiread. Níl sé nádúrtha. Anuas air sin go léir is iarPD í.
Bhí Charlie Talla O'Connor,TD dílis don gClowen. Thug sé tacaíocht phoiblí dó agus bhí sé in ainm is a bheith ina aire, ach amháin gur chuir na Glasraí deireadh leis an rialtas. Dá mbeadh ar dhuine ó Fhianna Feall suíochán a fháil, b'fhearr liom an t-amadán seo ná Conor Kebab Lenihan, aire stáit.Ligeann Charlie Talla O Connor air gur chuma leis agus i gcónaí cuireann sé litir chugam nuair a dhéanaim géarán leis ag rá go ndéanfaidh sé iarracht dom. B'fhearr liom dá n-éireoidh leis anois is arís seachas an litir a chur sa phost dom ach sin scéal eile.
Bhuaigh Conor Kebab Lenihan an chéad suíochán sa cheantar i 2007. Tá an nós ann mar sin nach n-éireoidh leis an mbabhta seo agus mar sin ní fiú rud ar bith a scríobh faoin bpolaiteoir is dúire sa tír. Ceapaim go botún a bhí ann do Fhianna Feall, dá shuíochán a lorg sa cheantar agus táim dóchasach nach n-éireoidh le ceachtar acu.
Is é Francis Noel Duffy an glasra atá againne. Tá polasaithe maithe ag na glasraí ach bhí sa bhliain 2007 freisin. Bheadh ionadh orm, má éiríonn leis a chuid airgid a fháil ar ais sa toghchán seo. Chaith mise mo vóta dos na glasraí i 2007. Tá brón orm.
Dar leis an votomatic tá mo chuid tuairimí ar aon intinn le Sinn Féin. Ní raibheas fiú ag smaoineamh faoi mo vóta a chaitheamh leo. Is dócha tá siad ag iarraidh sealbhóirí na mbannaí a dhó agus tá sé sin uaimse freisin. Buafaidh Sinn Féin suíochán go héasca in Áth Cliath Thiar Theas agus beidh an comhairleoir Seán Crowe ina theachta dála arís eile.  Cé gur chaill sé a shuíochán an uair dheireanach, beidh sé in iomaíocht le Pat Rabbitte, TD  ón Lucht oibre don chéad suíochán.
Níl polasaithe an Lucht oibre ar eolas agam. Ní dóigh liom go bhfuil a fhios acu féin cad iad agus tá an damáiste déanta acu don pháirtí.  Nílim cinnte go bhfuil an páirtí seo fiú ar an gclé a thuilleadh ach labhair mé leis an tarna iarrthóir acu, Éamonn Maloney,  agus tá siad. Tá an obair déanta aige don cheantar agus tá sé ina mhaor ar Thamhlacht. Ní raibh a fhios agam fiú go raibh maor againn. Tá sé i gceannas ar an bhfeachtas cathair aitheanta a dhéanamh de Thamhlacht agus na háiseanna a bheidh againn chun dul leis sin. Is comhairleoir maith é, ach an gciallaíonn sé sin go mbeidh sé ina Theachta dála maith. Tá vótaí mo mhamaí is mo dheirfiúr aige. Is mór an trua ná tógadh mé i dteaghlach ina bhfuil ar gach duine vóta a chaitheamh don duine céanna mar níl a fhios agam cé a bheas mé ag caitheamh mo vóta do go fóillín. Ar an lá beidh a fhios agam!
Ba mhaith liom mo vóta a chaitheamh do Joe Higgins. Beidh an deis sin, áfach, ag muintir Átha Cliath Thiar amháin. Is aoibhinn liom People Before Profit (Clare Daly, Richard Boyd Barrett agus ar eile) agus a chuid polasaí. Tá Mick Murphy ón pháirtí chéanna againn agus ní cóir go mbeidh an toghchán faoi phearsa ar leith agus marsin ba chóir dom mo vóta a chaitheamh dó. Is maith liom na polasaithe. Tá, áfach, aithne phearsanta agam air. Feicimid ar an lá, an féidir liom bheith aibí faoi seo.
Níl ach neamhspleách amháin ann. Dar leis féin beidh Ray Kelly ina Jackie Healy Rae d'Áth Cliath Thiar Theas, má chaithim mo vóta dó. Níl athleasú polaitíochta tábhachtach dó mar sin. É sin ráite tá sárobair déanta aige dúinn agus ní fiú comhairleoir é. Tá polasaí iontacha aige maidir le sláinte, oideachas, na bainc, agus an timpeallacht. Ba chóir go mbeadh córas maith polaitíochta againn agus ba chóir go mbeadh Ray Kelly ina mhaor do chathair Thamhlachta.
An Aoine seo chugainn dar liom beidh an bua ag Brian Hayes, Pat Rabbitte, Seán Crowe is Éamonn Maloney. Beidh le feiceáil an bhfuil an ceart agam. 


