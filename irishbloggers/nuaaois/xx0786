||786||
Chaith mé an lá ar fad inné sa nead. Agus ní raibh aon difríocht inniu ach go dtí uair a chloig nó mar sin ó shin, d'éirigh mé. Bhain mé mo héadaí codlata díom agus chuaigh mé ar siúlóid go dtí an pháirc.

Bhí mé préachta leis an bhfuacht ach ar a laghad ní raibh éinne eile ann. Is fuath liom é nuair a chuireann mé an dallamallóg orm féin agus orthu freisin. Conas? Ag ligint orm go bhfuil mé sona sásta le 'chuile rud. Sin rud nach thuigeann an pobal i gcoitinne tá daoine amach ansin agus tá sifil orthu agus gléasann siad agus breathnaíonn siad díreach mar an chéanna leo!

Mothaím go bhfuil lionn dubh os cionn mo chroí inniu agus cé gur chaith mé an lá sa leaba, táim fós néaltach agus táim dul arais go dtí an nead láithreach.

Oíche mhaith, codladh sámh agus brat Mhuire oraibh!


