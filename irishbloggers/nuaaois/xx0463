||463||
Cuirtear L'Armée du crime os ár gcomhair amach láithreach ag tús an scannáin agus iad ar an mbealach go dtí a mbás. Deirtear linn tar éis gach ainm go bhfuair na heachtrannaigh seo is Francach amháin bás ar son na Fraince agus ansin tosnaíonn an dráma faoi dhá chomrádaí is fiche a throid le chéile i bPáras i gcoinne na Gearmáine. Agus tá sé ar fheabhas - an aisteoireacht, an láthair, is an cur le chéile tríd is tríd thar barr.
Bhí an file Airméanach, Missak Manouchian, i gceannas orthu. Feictear dúinn cé chomh deacair agus tá sé dó duine a mharú agus na cuimhneacháin atá aige ar shlad a mhuintire sa chéad chogadh domhanda ach is é scéal an t-aon bhean amháin,Olga Bancic as an Rómáin, a bhain gol asam ag an deireadh. 
Airíonn sí uaidh a páiste, atá le teaghlaigh eile faoin tuath, don scannán ar fad agus sular baineann na Gearmánaigh a ceann di, scríobhann sí litir chuici chun cur in iúl di go mbeidh an bua ag an gceart amach anseo agus nuair a tharlaíonn sé sin beidh muintir na hEorpa in ann maireachtáil taobh le taobh a chéile arís eile. Tá sí ag iarraidh déan cinnte go dtuigeann an páiste nach bhfuil fuath aici do dhuine ar bith.Ní bhfuair sise nó a cuid comrádaí bás ar son na Fraince, ach ar son an chine dhaonna.
B'fhiú go mór an scannán stairiúil seo a fheiceáil. 


