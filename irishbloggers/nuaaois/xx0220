||220||
Agus mé ag fás aníos ní raibh cead agam roimh dul níos faide ná an lampa ag deireadh na sráide. Bhí aithne agam ar gach uile pháiste ar mo bhóthair agus anois is arís, b'fhéidir uair nó dhó sa bhliain shiúil coimhthíoch síos an bhóthair agus bhí orainn go léir stánadh air nó uirthi. Cé hé? Cá bhfuil sí/sé ag dul? Cé leis an duine seo agus cén fáth go gceapann siad go bhfuil cead acu ar ár mbóthar?Mar sin nuair atáim i dTamhlacht, is as cul de sac beag mé.
Nuair atáim in Áth Cliath (taobh amuigh de Thamhlacht) ní thugaim an cul de sac sin mar fhreagra ar ndóigh. Ní bheadh daoine ar an eolas cá bhfuil sé, mar sin tagaim as Tamhlacht. Tá sé seo iontach thábhachtach dom, go háirithe um Nollaig na bliana seo nuair a chuir cailín sa chlub óige i gCabrach ceist orm cén áit faoin tuath as ar tháinig mé? Bhí náire an domhain orm agus b'éigean dom í a cheartú láithreach boinn.
Creid é nó ná creid é tugann muintir Átha Cliath cuairt ar áiteacha eile in Éirinn agus anois is arís bhí orm an cheist a fhreagairt agus mé taobh amuigh don chontae is fearr,agus is Duibhlinneach mé. Bean Jackeen amach is amach mé agus iontach bródúil de!
Agus nuair atáim thar sáile, ní as an cul de Sac, nó Tamhlacht nó Áth Cliath mé ach is Éireannach mé.As oileán na hÉireann mé 's cé go bhfuil teorann ar m'oileán ní teorann nádúrtha é in aon chor, agus athraíonn learscáileanna an t-am ar fad. Tá an t-atlas agat sa mbaile imithe ó mhaith ón lá inniu agus tír nua déanta san Afraic. Céad míle fáilte Deisceart na Súdáine! 


