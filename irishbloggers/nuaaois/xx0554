||554||
Thugas rud faoi deara agus mé ag rith anocht. Chonaic mé broigheall cois Life ach is rud fúm féin a thugas faoi deara agus mé ag smaoineamh faoi chothrom na féinne.Is aoibhinn liomsa spórt, ach go háirithe an CLG. Téim go dtí na cluichí go minic, i bPáirc Parnell, i bPáirc Uí Chrócaigh agus i bpáirceanna eile ar fud na tíre ach ní raibheas riamh ag cluiche  agus mná ag imirt.An uair dheireanach bhí mise, mé féin, ag cluiche le mná ag imirt, bhíos féin ag imirt. Táim sásta breathnú ar na mná beo ar an teilifís.Bhíos ag cluiche nó dhó rugbaí  agus breathnaím air anois is arís ar an teilifís. Arís eile i gcónaí na fir ag imirt. Beidh corn domhanda rugbaí na mban, áfach, ag tosnú amárach thall i Sasana. Beidh mná na hÉireann ag imirt i gcoinne Sasana sa chéad chluiche. Ní raibh an bua againn orthu riamh agus creideann gach duine go mbeidh an lámh in uachtar acu arís amárach. Go n-éirí go geal le mná na hÉireann ach insint na fírinne an  gcuimhneoidh mé fiú chun breathnú ar an gcluiche seo?



