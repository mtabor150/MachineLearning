||602||
Táim iontach sásta liom féin. Táim ag déileáil go hiontach leis an bhfadhb nua seo ón roinn. Chuaigh mé ag rith  inné agus inniu d'fhéach mé ar phraghsanna. Táim chun slán a fhágáil leis an oileán seo agus geallaim dom féin nílim riamh chun filleadh.

D'fhéach mé ar an Astráil ach ní bhíonn sé ag báisteach ann. Ansin roghnaigh mé an Nua Shéalainn ach braitheann siad ar an gcarr ansin, i bhfad níos mó ná muintir na hÉireann. An Bhreatain Mhór ach bheinn ag iarraidh teacht abhaile.Tá bealach níos fearr chun tír a phiocadh.

Chuardaigh mé m'atlas.Dhún mé mo chuid súile agus phioc mé an Mhongóil. Ní raibh mé riamh ann ach d'fhéach mé uair amháin ar chlár teilifíse le Julia Roberts ann. Itheann siad capaill ach bhreathnaigh an tír go hálainn. Agus bhuel itheann muintir na hÉireann beithígh.

Dhún mé mo chuid súile arís agus phioc mé an Pholainn. Arís iontach deacair bheith i m'fheoilséantóir ansin freisin. Agus chuala mé scéalta nach bhfuil siad deas le muintir na hÉireann atá thall ag obair. Bhuel níor chaith muidne go maith leo!

Dhún mé mo chuid súile arís agus dúirt mé  an iarraidh seo tá orm glacadh leis. Phioc mé  an Ghearmáin. Ar a laghad níl orm teanga nua a fhoghlaim!


