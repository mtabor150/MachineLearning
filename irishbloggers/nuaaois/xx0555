||555||
Chaith mé tráthnóna Luan is Máirt ag obair. Go deonach in oifig. Agus chaith mé oíche  Mháirt is Céadaoin ag obair. Ag caint le strainséirí.  Fuair mo chomharsa post i Meiriceá inné agus tá sí ag dul ann an Aoine seo chugainn. Sula gcuireann sibh ceist, níl visa aici ach is cuma léi. Tá post aici agus anois tá mise dóchasach go dtarlóidh sé chomh tapa sin domsa.  Ar aon nós thug sí cuireadh dom chuig cóisir ina baile agus ní raibh mé in ann teacht suas le leithscéal. Insint na fírinne ní dóigh liom go ndearna mé iarracht ar bith teacht suas le ceann. Ceapaim go bhfuil mo phearsantacht ag athrú leis na diabhal smarties seo. Ba é an chóisir aréir an chóisir is measa riamh. Ceapaim gur chaith mé uair nó dhó gan labhairt agus ansin nuair a chuir duine amháin plúr bán ar an mbord, roghnaigh mé imeacht láithreach. Agus is anseo a bhí an fhadhb is mó agam. Anois is as an gcontae is deise in Éirinn  mé agus táim iontach bródúil de sin ach oíche aréir d'imigh mé ar strae ann. Agus tá sé sin náireach! Bhí deacrachtaí agam an eastát títhíochta a fhágáil.  Mhothaigh mé go raibh gach dara bhóthar ina cul de sac.  Faoi dheireadh d'éirigh liom teacht amach agus mo bhealach a dhéanamh abhaile gan dua ansin ach ar maidin fós níl a fhios agam cá raibheas aréir.Nílim riamh arís ag caint le strainséirí! Níl dada mícheart le bheith ciúin is cúthail!


