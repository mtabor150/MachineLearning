||693||
Ní raibh an focal seo cloiste agam go dtí go bhfuair Derek Crozier bás mí ó shin. D'oibrigh sé don Irish Times ó 1943 ar aghaidh go dtí lá a bháis. Crosaire 14,120 ar an 3ú lá, Aibreán 2010. Agus bhí iris sa nuachtán dó inniu agus bhí an chéad 'Crosaire' roimh ann. Bhí uimhir a haon ar an 13ú lá, Márta 1943. Agus tá na ceannlínte ar fáil in aice leis agus tá 39 eile le déanamh. Agus go léir dátaí tábhachtaí. Agus nóta dóchais - Beidh crosaire nua le feiceáil san Times ar feadh bliain amháin eile!

Caithfidh mise a admháil níor thuig mé go raibh díreach duine amháin taobh thiar de "Crosaire". Go dtí go bhfuair Derek Crozier bás. Agus dá gcuirfeá ceist orm, cad is brí le Crosaire, déarfainn duine a éiríonn feargach má go bhfuil siad beagnach críochnaithe nuair a scairteann duine eile amach 'Críochnaithe'. Agus b'é an duine eile sin i gcónaí mo mhamaí. Ach is imirt focail é Crosaire ar a ainm féin agus an comhartha bóthair 'Cros Aire'.

Ach arís ní raibh an focal seo cloiste agam sa Bhéarla nó sa Ghaeilge ach an oiread. An brí atá leis duine a chuireann crosfhocal le chéile. Sin a thuig mé ón bhfocal an chéad uair a chuala mé é mí ó shin ach thug an iris seo míniú eile dom inniu. Agus is 'cruciverbalist' mise. Is maith liom bheith ag déanamh crosfhocail, cé nach bhfuil mé chomh gasta le mo mhamaí.

Chuaigh mé i muinín Dinneen ach ní raibh a fhios ag mo mhamaí. Níl an focal ag De Bhaldraithe nó Focal.ie ach an oiread. Céard é 'cruciverbalist' as Gaeilge? An mbainfidh aon duine agaibh triail as focal nua a chumadh? 


