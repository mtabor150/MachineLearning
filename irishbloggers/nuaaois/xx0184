||184||
Tháinig na deora liom agus cás Olayinka Ijaware ó Nigéir á léamh agam ar maidin san Irish Times. Cé go raibh breith anabaí ag seacht seachtaine aici inné agus cé go gceapann a dochtúir nach féidir léi eitilt, táimid fós mar thír chun í a dhíbirt. Ná bí buartha tá dochtúir is altra ar an eitleán!

Roghnaíos pióg sméara dubha a bhácáil ach níor stop an bhácáil mo mhachnamh air agus chuir a cás anois fearg ar mo chroí. Cén fáth go raibh bean a bhí á iompar á dhíbirt againn sa chéad áit? An é go bhfuil sé níos fusa é a dhéanamh anois, seachas nuair atá leanbh aici rugtha in Éirinn? Tá an chuma sin ar an scéal, nach bhfuil?

Fiosrach, chuir mé glaoch ar an roinn agus uimhreacha cruinn uaim don mhéid ban atá á iompar atá curtha ón tír cheana féin agus lena chois sin atá fós le cur amach den tír amach anseo. Cén polasaí atá againn maidir le tuismitheoirí ón iasacht atá ag súil? Táim fós ag feithimh leis an bhfreagra.

Ansin táim chun dul i dteagmháil le Dana, Gay Mitchell agus polaiteoir ar bith eile atá frithghinmhilleadh agus táim chun ceist a chur orthu - Cén fáth nach bhfuil pas ag gin? Agus má bhí an bhean i mbun collaíochta in Éirinn, nach bhfuil pas Éireannach de dhíth? Agus cén fáth nach gcloistear faoi na cásanna seo agus iad i mbun agóide!


