||730||
An raibh sibh riamh i gcroílár Phríomhchathair na hÉireann? Samhlaígí sibh féin ag seasamh ag Cú Chulainn! Féachaigí thart! An bhfeiceann sibh na sluaite? Idir mná is fir idir sean is óg ó chuile cearn den tír. Tá dul amú orm. Tá siad ó chuile cearn den domhan mór seo.

Niamh óg ón Siopa Dubh. Croíbhríste ach ag obair léi mar bhanaltra sa Rotunda. Agus a cara Ren ghalánta ó Manila. Í fós ar mire. Is Tagalog a teanga náisiúnta. Má labhraíonn duine eile i Spáinnis léi.Go bhfóire Dia orthu! Eoghan. Feirmeoir mífhoighneach ó Dhúrlas Éile.Tá a bhean chéile fós i gClearys. Nach bhfuil a dóthain aici cheanna féin? Beidh siad déanach don traein. Helga ó Berlin. Léarscáil i lámh amháin 's cóta báistí sa lámh eile. Cóta báistí eile. Turasóir eile. Poncánaigh. An tóin uirthi. Más mian leat gnó a bhunú in Éirinn, Seo sampla maith de bhur gcuid custaiméirí.

Anois má tá fonn léitheoireachta oraibh siúlaigí cúpla slat i dtreo na Life. Ceanncheathrú Easons. An díoltóir is mó irisí is nuachtáin in Éirinn atá ann. Soláthraíonn siad na siopaí eile leo freisin.

Agus más mian libh nuachtán a dhíol in Éirinn agus ag lorg infheistíocht atá sibh. Tá an clár Dragon's Den go maith. Ná habair leo nach bhfuil sibh chun bacaint leis an spéirbhean ar an BMW mar chleas margaíochta. Sin ag dul thar fóir ar scor ar bith. Ná habair leo nach bhfuil tú chun leas a bhaint as duine dífhostaithe chun póstaeir a dhéanamh saor in aisce. Ná habair leo nach mbeidh balúin ann. Ná habair leo nach mbeidh fiú seastán agaibh. Ná habair leo nach mbeidh cleas margaíochta ar bith agaibh chun na custaiméirí a mhealladh chugaibh! Ná habair leo go mbeidh an nuachtán ar fáil cúpla lá tar éis dó bheith ar an margadh sa cheanncheathrú do nuachtáin. Ní bheidh infheistíocht agaibh uatha
mo náire thú Gaelscéal, mo náire thú Foras na Gaeilge!

(gabhaim leithscéal libh - d'úsáid siad an spéirbhean- ach i bPowerscourt marsin an áit atá na nuachtáin is na hirisí ar fáil! )


