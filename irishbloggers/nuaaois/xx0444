||444||
Ní fhaca mé an clár ón tús ach fós féin bhain mé an sult as Scéalta ó Theach na mBocht ar TG4 oíche aréir. Bhí an sáraisteoir Mick Lally mar an tiarna talún ann. Ó agus chuir mé scairf timpeall na teilifíse, ní raibh orm ansin na fotheidil i mBéarla a léamh  agus bhíos in ann éisteacht le Mick Lally amháin.Chuir sé na carachtair eile os ár gcomhair amach go snasta trína chuid tuairimí orthu a roinnt linn. Bhain sé gáire asam agus é ag labhairt faoina bhean chéile Shasanach 's bhí trua agam dó agus é ag labhairt faoina aonmhac. Agus bhí an gníomhaire ann freisin agus na daoine áitiúla. Léirigh Mick Lally gach mothúchán ó bhun go barr an scála agus táim ag tnúth go mór leis an gclár a fheiceáil arís ó thús go deireadh.


