||386||
Roghnaigh mamaí ar maidin go rachaimid le chéile go dtí oifig an Roinn Leasa Shóisialaigh inniu ach níor chuir sí í féin faoi bhrú ag fágáil an teach agus faoin am a shroiseamar an áit, bhí an scuaine amach an doras.
Agus muid ag seasamh sa chéad scuaine chun uimhir a fháil ón fháilteoir don tarna scuaine, an scuaine a bhí  amach an doras, thapaigh mé an deis chun 'dúirt mé leat' agus 'níor éist tú liom' a rá léi. Cé gur chreid mé go mbeimis san oifig go dtí deireadh an lae, bhíos fós sásta deis a bheith agam tabhairt amach dom mham.
Shroiseamar fuinneog agus bhí an fáilteoir réidh chun an uimhir ghránna sin a thabhairt dúinn nuair a chualas mo mham a rá 'ba mhaith linn ár gcuid gnó a dhéanamh trí mheán na Gaeilge.'
Níor thuig an fáilteoir í ach tháinig duine amach chun caint linn láithreach agus deich nóiméad níos déanaí agus muid ag fágáil, bhí orm leithscéal a ghabháil le mo mhamaí. Tá mamaís i gcónaí ceart!


