||769||

Tuigim ón comhaireamh gur thug triúr agaibh cuairt ar mo bhlag ó arú inné. Sheol duine agaibh teachtaireacht chugam ag friafraigh díom ceisteanna. Mar gheall ar seo d'fhoilsigh mé mo ghearrbheathaisnéis. Tá do chuid ceisteanna ar mo rogha teanga níos deacra ach déanfaidh mé iarracht anois iad a phlé:

Ba mhaith liom meon mo charad i dtaobh na Gaeilge a roinnt libh: 
 * Sa bhunscoil bhíodh sí ag gáire fúm - bhí madra againn. Chuireadh sí ceisteanna ar nós-"how come your dog speaks irish?It's so stupid" - labhair muid Gaeilge sa bhaile. Marsin thuig an madra "bia", "suí" agus orduithe eile i nGaeilge amháin.

 * Sa mheánscooil bhíodh sí feargach agus ceisteach nuair a labhrainn as Gaeilge - Lá amháin bhí mé ar na staighre beo san ionad siopadóireachta le mo mham agus bhíomar ag labhairt le chéile. I ngan fhios dúinn bhí sí taobh thiar agus ag éisteacht. An oíche sin thosaigh an troid- "what were you saying?, were you talking about me?, if it was not private why were you speaking in Irish?"

 * San ollscoil d'athraigh sí a dearcadh- Tharla an eachtra chéanna agus thuasluaite. Bhí mé le mo dheirfiúr an uair seo. Ach an oíche sin ní raibh sí feargach faoi ach bhí éad uirthi-"I wish I could speak Irish. It would be so deadly"
Ní scríobhann mé as Gaeilge chun go mbeidh mo dhialann fao rún, a chara. Scríobhann mé as Gaeilge mar go bhfuil a lán smaointí ag rothlú timpeall i m'intinn agus ba mhaith liomsa eagar a chur orthu. Tá na cuid smaointí sin agus mo chuid brionglóidí féin i gcónaí as Gaeilge. Táim iontach bródúil as sin, buíochas le mo thuismitheoirí!


