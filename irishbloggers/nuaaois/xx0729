||729||
Shiúil mé isteach i gCathach Books inné agus bhí a fhios agam láithreach go raibh mé san áit cheart. Tíogar sa Chistin ag stánadh orm ó cheann de na seilfeanna. Seilfeanna adhmaid lán le seanleabhair. B'aoibhinn liom an leabhar sin agus mé i m'óige. Ach bhí an chóip seo deas glan. Ní dóigh liomsa ba chóir go mbeidh tú in ann leabhair don aos óg a athdhíol. Ba chóir go mbeidh an méid sin scríobhnóireachta déanta ag an bpáiste ann nach mbeidh tú in ann an leabhar a chur uait... go háirithe Tíogair sa Chistin!

Síos staighre liom agus tuilleadh leabhar ar fáil. Iontas ar iontas. Bhí céad ann ar a laghad idir úrscéalta, filíocht, gearrscéalta, leabhair staire is leabhair scoile. Bhí siad daor áfach. Lucht léitheoireachta na Gaeilge cothrom le lucht rachmais na hÉireann! Bhí praghas €20 ar úrscéal amháin Dé Luain le hEoghan Ó Tuairisc. Clúdach crua ach bhí an bhileog air stróicthe. Is cuma faoin bpraghas, tá leabhar ag teastáil uait, a Néidí. Ach cén cheann? Bhreathnaigh siad go léir ar fheabhas! Tháinig fear meánaosta isteach agus láithreach boinn bhí leabhar aige. Bhí mise ag seasamh ansin ar feadh leathuair ar a laghad! Ansin roghnaigh sé an tarna cheann agus d'fhéach sé ar leabhair amháin eile ach d'fhág sé ann é.

Tháinig misneach orm go tobann agus phioc mise Imeachta na Saoirse le hAntoine ó Flatharta ar €5 agus Síofra ar €2. Ach bhí Sladmhargadh ann. Gach rud ar leathphraghas. Tapaigh an deis. Níor chaith mé ach €3.50. Is féidir dhul go dtí an phictiúrlann nó an amharclann! 

Timpeall an chúinne liom go dtí Hodges and Fidges. Bhí an fear meánaosta ann romham. Aiféala orainn beirt. Dúirt mise 'haigh'. Dúirt seisean go raibh Fidges is Cathach na háiteacha is fearr chun leabhair as Gaeilge a cheannach. Aontaím leis agus lánáthas orm go bhfuil an  t-eolas seo agam anois. Ach nach raibh sé in ann dul sa seans agus é a rá as Gaeilge. B'fhéidir go raibh 'cúpla focal' agam!

Cheannaigh mé 'an Druma mór' le Seosamh Mac Grianna. €6.50. Tharr barr. Agus Cúpla focal le hAnna Heussaff. Nílim chomh sásta leis sin. Bhí Dánta Grá 1350-1750 ann ach táim ag lorg úrscéalta agus tá Cúpla Focal níos saoire agus seo úrscéal nuaaimseartha. Ach sa bhaile thug mé faoi deara úrscéal don fhoghlaimeoir fásta a bhí ann agus chaith mé €12.50 air. Óinseach!


