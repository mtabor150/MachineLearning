||188||
Chuireas tús le Lámh Láidir arú inné agus níor éirigh liom é a chur síos go dtí ar maidin agus mé críochnaithe. Tús maith, lár níos fearr agus deireadh tharr bharr, go léir buíochas le carachtair iontach sochreidte thar thrí ghlúin. An giota ab fhearr liom ná iad ag éisteacht leis an gcluiche ceannais ar an raidió i mBéarla ach níor thuig na seandaoine é in aon chor. Greannmhar agus brónach ag an am céanna. Tá daonnacht lárnach san úrscéal seo.

Tugann Joe Steve Ó Neachtáin léargais dúinn ar ár ndrochthréithe. Tá dul chun cinn tábhachtach in Éirinn. Ní dul chun cinn ar mhaithe leat féin nó ar son do phobail ach dul chun cinn ionas go mbeadh éad ar na comharsana. Lena chois sin is féidir an tíogar Ceilteach agus an teip sa gheilleagar de dheasca a thuiscint sa scéal. B'fhéidir go bhfuil do mhuintir tábhachtach ach tá talamh níos tábhachtaí agus tithe is tábhachtaí.


