||732||
Nuair a roghnaigh mé léamh as Gaeilge  ní ach mí nó mar sin ó shin, bhí deacrachtaí agam teacht ar leabhair i dtús báire. Ach sa bhaile an tseachtain seo chaite tháinig mé ar chófra lán leo. Táim anois istoíche ag léamh gearrscéil nó dhó.

Pádraic Ó Conaire. An Piarsach... na scéalta aige cuíosach dochreidte. An t-aistear go Londain ach is dócha ba dhuine aislingeach an t-údar. Agus is maith an rud é, go raibh sé!

Is a mhalairt atá Liam ó Flaithearta. Tuigeann sé an duine daonna agus an áit atá againn sa dúlra. An Dúil. Bás na Bó. Sin an gearrscéal is fearr liom go dtí seo agus mé ón chathair! Mhúscail sé chuile mothúchán ionam. Tá an brón sin le mothú go géar i scéalta eile dá chuid freisin. Daoine bochta. Ach tá láidreacht iontu freisin. Agus ná déan dearmad ar an áthas is iontas san Aonach is Dúil.

Níor léamar scéalta ar scoil ach léamar filíocht. Is cuimhin go maith liom 'Faoiseamh do Gheobhadsa' le Máirtín Ó Direáin. Cuireann sé áilleacht i láthair ach don chuid is mó is é an deoraíocht agus an t-uaigneas a mhothaítear ann.

Cuireann mo chara nua, Liam, draíocht is áilleacht na mara in iúl dom gan an fuath d'áit eile, mo bhaile dúchas, go fileata ina chuid oibre. An Charraig Dhubh. An Scáthán. Bás na Bó. Agus an bheocht sa dúlra léiríonn sé go beacht é. An Fiach.

Ach is é an cur síos tarraingteach ar an bhfeamainn ghleoite a chuir mé i lár a chuid scéalta. Is cuimhin liom ag súgradh san fheamainn ar oileáin eile. Ag teach mo mhamó. Ag snámh ar maidin, ag iascach i rith an lae is ag éisteacht le scéalta scanrúla istoíche. Ba mhaith liom bheith "faoi gléigeal na Gréine" anois láithreach.

Níl an fhéidearthacht sin ann ach táim ag tnúth leis an Luchóg, is an Seabhac agus Uisce Faoi Dhraíocht oíche amárach agus gach scéal eile amach anseo. Táim ag tús m'aistir i litríocht na Gaeilge agus táim ag tnúth go mór leis an tionchar a bheas ag an litríocht sin orm.



