||320||
Rinneas an iarracht mo chuid obair baile scríofa a dhéanamh inniu. Mo chéad obair baile scríofa ach ní raibh ag éirí go maith liom. Scríobh mé abairt. Stop mé. Athscríobh mé an abairt. An lá ar fad.
Ar ndóigh níor chabhraigh sé go raibh an neacht ag breathnú ar an teilifís. Clár faoi mhaighdeana mara san Astráil. Téann an triúr acu ar scoil agus bíonn gnáthlá acu ach amháin má éiríonn siad fliuch. Bhí Lá H2O ar siúl inniu ar cheann de na stáisiúin agus bhí orainn breathnú ar chuile diabhal chlár. 
Níl an locht uirthi amháin,faraor. D'éist mé le comhdháil an iarpháirtí ar líne agus rinneas iarracht breathnú ar chluiche iomána beo ar an twitter. Níor éirigh liom cé go bhfuil an scór ar eolas agam, níl rud ar bith eile. Áth Cliath abú.
Tháinig mé ar smaoineamh ansin. Níl ag éirí liom cúpla focal a scríobh sa Pholainnis ach céard má athraím m'ainm chuig an leagan Polainnise, an mbeidh an cúpla focal agam. Déanfaidh mé é sin mar sin. Níl a fhios agaibh, céard é Néidí i bPolainnis?


