||431||
Bhí clár den scoth ar siúl oíche aréir ar RTÉ faoi mháithreacha le MS agus na daoine a thugann tacaíocht dóibh. A gcuid páistí. Bhí Shauna (19) i mBré ag tabhairt aire dá máthair ó bhí sí sa bhunscoil. Tá aislingí dá cuid féin aici ach bíonn sí ag smaoineamh nuair is féidir léi iad a dhéanamh, bheadh a máthair caillte agus ní deas an smaoineamh é sin di.  Bhí cailín eile agus an Teastas Sóisearach á dhéanamh aici i gCarraig Álainn. Bhí buachaill i gcontae an Chláir agus bua an cheoil aige agus é ag tosnú an mheánscoil i mbliana. Dualgaisí daoine fásta acu go léir.Agus bhí an scéal céanna ag Oisín(11) ó lár na tíre. Thosaigh Oisín, áfach, ag caint faoina dheirfiúr níos óige freisin. Tá Asbergers uirthi. Tá sí ana chliste. Tá daoine le Asbergers cliste. Bhí Einstein is Franklin cliste,  dúirt sé linn ach nuair a éiríonn sí feargach, titeann gach rud as a chéile agus mise an t-aon duine atá in ann í a chur ar a suaimhneas arís. Bh'fiú go mór breathnú air chun a gcuid scéalta a chloisteáil daoibh féin. Children in Charge, Ireland's young carers.


