||452||
Dhúisigh mé go moch ar maidin nuair a chualas duine ag an doras. Fear an phoist  ar an Satharn a bhí ann. Tá an Nollaig ag druidim linn ach nílim ag tnúth leis. Ní raibh cárta aige dom ach bille nach féidir liom íoc. 
Bhí sé an deacair dom ansin gan dul ar ais go dtí an nead ach d'éirigh liom, éirí, an teach a ghlanadh, dul ag rith, agus ansin go dtí na siopaí chun an nuachtán a léamh. 
Táim, áfach, ag breathnú ar an teilifís ó shin i leith. Is aoibhinn liom Watership Down agus ansin an tarna leath den rugbaí. Níor dhíol siad gach ticéad agus ansin TV3. Clár ina roghnaigh buachaillí is cailíní a chéile. Greannmhar ach dáiríre tá súil agam nach bhfuil orm breathnú ar a leithéid de raiméis riamh arís. Agus ansin, bhuel tá mo mhamaí gafa leis an Xfactor. Agus bhí roinnt dóibh ar fheabhas, ceoltóirí den scoth agus ansin bhí Wagner. Conas a chaitheann daoine a vótaí dó?
Ar lámh amháin táim sásta nár chaitheas an lá inniu sa nead, ach ar an lámh eile táim buartha faoi chúrsaí airgid agus go gcuirfidh an imní sin isteach ar mo dhul chun cinn.


