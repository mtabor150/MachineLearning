||650||
Tugann Bardas San Juan Copala an áit ina bhfuil siad tar éis imeachtaí an lae inniu (an Máirt seo caite):

 * dos na daoine go léir, grúpaí sóisialta, grúpaí sibhialta, grúpaí dúchasacha agus eagraíochtaí tacaíochta uilig a bhí páirteach sa Charbhán síochánta Bety Cariño y Jyri Jaakkola
 * Preasráiteas dos na meáin náisiúnta is idirnáisiúnta, na heagraíochta cearta daonna is la Otra compaña Inniu, an 8ú lá de mhí an Meitheamh theip ar charbhán síochánta Bety Cariño y Jyri Jaakkola le 30 tonna bia is cabhair dhaonnúil eile an ceantar San Juan Copala a shroisint. Theip orthu mar gur chruthaigh an rialtas áitiúil, an rialtas is an eagraíocht pharaimíleatach a chuireann San Juan Copala faoi léigear, imshuí nua chun cosc a chur orthu a spriocanna a comhlíonadh.

Chuir an rialtas áitiúil trína phóilíní is aturnae an cheantair San Juan Copala faoi imshuí ‘rialtais’ chun UBISORT(an eagraíocht pharaimíleatach) a chosaint agus an carbhán leis an uisce is an bia go léir a bhailigh siad sna seachtainí a d’imigh thart a choinneáil amach. D’áitigh siad nach raibh ‘aon choinníollacha speisialta’ agus ‘níor tharla aon lámhaigh’.
Tá na póilíní áitiúla is ón rialtas anois ag an imshuí nua seo. In ionad cosaint a thabhairt don charbhán agus chun cinntiú go raibh taisteal gan ionsaí tríd La Sabena, roghnaigh siad na dúnmharfóirí a chosaint. Dúirt aturnae an cheantair go raibh uirthi labhairt le UBISORT agus go raibh ar UBISORT cuireadh a fháil chun taisteal leis an gcarbhán agus ansin bheadh sí ábalta dul go San Juan.

Dar leis an eolas a bhailíomar le linn ár n-aistir tríd ár bpobail,bhí grúpa mór de mhná is páistí ó phobal La Sabena, baill is lucht tacaíochta UBISORT ag cur léigear ar an mbóthar isteach chun San Juan Copala. ‘s iarracht a dhéanamh acu an carbhán a spreagadh chun iad a ionsaí.

Nuair a éirigh linn dul tríd an imshuí seo thángamar ar imshuí eile déanta de charraigeacha is fir dea-armáilte á chosaint. B’fhéidir na fir céanna a mharaigh Bety Cariño y Jyri Jaakkola agus is dóibh siúd a dhéanann muid iarracht an imshuí paraimíleatach seo a bhriseadh.

Roghnaigh riarachán an charbáin, déanta suas le comhpháirtithe ár mbardas féinrialaitheach, dul níos faide go Agua Fria Copala agus chun tomhais a dhéanamh ansin ar na coinníollacha slándála mar gur mhaígh na póilíní áitiúla is an t-aturnae nach mbeidís freagrach,dá dtarlódh aon rud don charbhán ón bhaile Juxtlahuaca is ar aghaidh.

Shíleamar go raibh na póilíní feidearálach ansin chun muid a chosaint ; bhí siad ann, áfach, chun muid a chur ónár spriocanna agus iad ag maíomh gur chuala siad gunnalámhach. Sé sin an gunnalámhach a chuala na póilíní, an gunnalámhach céanna a chloistear gach lá ó dhubh go dubh i San Juan Copala.

Coimhéadann an gunnalámhach sin ár bpobal faoi chois, agus sé an fáth go bhfágann teaghlaigh an ceantar agus cuireann sé cosc ar dhochtúirí, múinteoirí is fir ghnó teacht anseo. Cruthaíonn an gunnalámhach sin imshuí foiréigneach ‘s armáilte.

Beidh díomá is fearg ar roinnt daoine is eagraíochtaí mar atá orainne faoi cad a thit amach anseo inniu. Spreagann an misneach ‘s an fhearg chuí inár gcroíthe mar gheall ar an easpa ceadúnas seo teacht chuig San Juan Copala an dóchas ionainn chun leanúint ar aghaidh.

Caithfidh an t-imshuí bheith briste; ní rabhamar in ann é sin a dhéanamh inniu ach leanfaidh muid orainn. Níor chailleamar inniu, ach roghnaíomar gan tuilleadh a chur sa bhearna baol acu siúd a mharaigh ceanna féin i mbliana gan phionóis. Tá muid fós ag breathnú ar bhealaí chun cabhair a thabhairt do mhuintir San Juan Copala chun cur in aghaidh na hionsaithe seo. Tá súil againn go dtuigfidh siad ár gcinneadh, cíbe pianmhar agus aisteach is atá sé.

Tá sé soiléir anois nach bhfuil an toil nó an cumas ag an rialtas nó ag an rialtas feidearálach chun an eagraíocht pharaimíleatach a smachtú nó pionóis a chur orthu. Is cosúil nach bhfuil céard atá ag titim amach sa cheantar tábhachtach do na húdaráis agus teipeann ar na húdaráis seo daoine a chosaint is dúnmharfóirí a ghabháil agus go nuige seo lig siad orthu San Juan Compala a chosaint leis an imshuí agus iarracht a chur ina luí ar an gcarbhán caidrimh is cead a lorg dul tríd an chríoch faoi fhorghabháil.

Muna féidir leis an stát nó an rialtas feidearálach bia is leigheas a thabhairt do mhuintir San Juan Copala, beidh ar an sochaí sibhialta le tacaíocht ón phobal idirnáisiúnta, teacht ar bhealaí é sin a chur chun crích. Beidh ról faoi leith ag na húdaráis idirnáisiúnta san fholús cumhachta seo.

Tá pobal an charbháin déanta suas le daoine le híde-eolaíochtaí éagsúla. De ghnáth ní bheadh na daoine seo in ann siúl le chéile. Chruthaigh an cumas sa charbhán do chómhaireachtáil shíochánta bua dúinn mar thaispeáin sé grá don chine daonna is dár ndeartháireacha is deirfiúracha Triqui atá sa bhearna baol faoi láthair. Níl cearta daonna acu agus tá an eagla ann go marófar iad i bpreabadh na súl. Míle maith agaibh.

Agus tar éis sin go léir ba mhaith le bardas San Juan Copala a ghlór a chur in iúl sa nuachtlitir ‘s nótaí seo: 
 * Coimhéadfar an bia is cabhair dhaonnúil eile a bhí an carbhán seo chun soláthair don phobal i Huaiuapan de Leon go dtí go dtagann muid ar an mbealach is fearr iad a thabhairt dos na teaghlaigh i San Juan Copala. 
 * Beidh ár n-údarás amárach ag lorg go foirmiúil tacaíocht ó Choiste Idirnáisiúnta na Croise Deirge,chomh maith le leibhéil údaraithe éagsúla den Náisiún Aontaithe anseo i Meicsiceo chun 35 tonna de chabhair dhaonnúil a bhailigh an carbhán seo a sholáthair do mhuintir San Juan Copala. 
 * Cuirfidh muid brú ar Ard Aighne na Poblachta (Procuraduría General de la República) chun torthaí an fhiosrúcháin ar céard a tharla ar an 27ú lá de mhí Aibreán a chur ar fáil go poiblí láithreach. Faoi láthair taispeánann an ciúnas uathu go bhfuil siad sásta bheith ina gcionpháirtí don eagraíocht pharaimíleatach. 
 * Má theipeann orainn an chabhair dhaonnúil a sholáthair do mhuintir San Juan Copala sna seachtainí atá romhainn, cuirfidh muid carbhán le chéile le mná amháin, mná as an tír seo is as tíortha eile ar fud na cruinne chun ár dtacaíocht a léiriú dóibh siúd atá ina gcónaí faoi choinníollacha neamhdhaonna faoi léigear i San Juan Copala. 
 * Éilímid díshlógadh agus dí-armáil láithreach UBISORT. Tugann rialtas Ulises Ruiz Ortiz agus an páirtí polaitíochta PRI cosaint don eagraíocht pharaimíleatach seo. 
 * Tugann muid cuireadh dos na grúpaí sibhialta anseo is ar fud na cruinne ar thaispeáin tacaíocht dúinn go nuige seo chun leanúint oraibh. Léigh ár bpreasráitis is léirigh tacaíocht dár ngníomhaíochtaí. Le chéile is féidir linn an t-imshuí a bhriseadh is cothrom na féinne a lorg do mhuintir San Juan Copala. 
Beidh an carbhán ag filleadh ar chathair Mheicsiceo amárach chun na heagraíochtaí uile a chur ar an eolas. Beidh an cruinniú ar siúl ag Zocalo ag a 3 a chlog.

Beidh orainn an t-imshuí a bhriseadh. Ní féidir le rialtas ar bith dúnmharú paraimíleatach a cheadú. Tá an gnáthshaol ag teastáil arís ó mhuintir San Juan Copala agus éilímid go mbeidh meas ag rialtas Meicsiceo do chearta an phobail dhúchais.


MUNICIPIO AUTONOMO DE SAN JUAN COPALA
CASIMIRO MARTINEZ AGUILAR



