||168||
Deirtear "tús maith leath na hoibre" ach níor léir sin inniu d'fhoireann óg Átha Cliath. Bhíodar ar comhscór nó chun tosaí ag an tús ach ansin thug Gaillimh an lá go rábach leo. Agus iad ag scóráil bhreathnaigh sé go héasca dóibh agus neart spáis acu. Ag an am céanna chuireadar srian ar Áth Cliath agus bhreathnaigh sé go raibh fear sa mbreis ar an bpáirc acu. 

Ach ar a laghad níor éiríomar as riamh. Cúl iontach ag an deireadh do Ghaillimh agus an rás rite anois cinnte d'Áth Cliath 1-21 go 12 an scór agus ansin nóiméad níos déanaí, san am sa mbreis, cúl den scoth againn. Fair play do Ghaillimh ach an tseachtain seo chugainn i nDúrlas scéal difriúil a bheas ann F21. Gach dóchais agam.Áth Cliath abú! Agus tá súil agam nach gcuirfí an chailliúint inniu isteach ar na himreoirí atá ag imirt i gceann coicíse sa bpeil. Arís Áth Cliath abú!

Dála an scéil inniu an chéad uair go raibh Gaeilge le cloisteáil ar E3 agus cé go bhfuil feabhas fós ag teastáil go géar, go háirithe ag leatham agus roimh ré, mhúin an stáisiún príobháideach ceacht nó dhó do TG4 (agus cé mhéad bliain anois ar an bhfód dó). Níl cliú dá laghad agam cé a bhí ag déanamh an tráchtaireacht nó cárbh as dó. Ní raibh sé claonta in aon chor ach tuairisciú is tuairisciú amháin á dhéanamh aige.

Sa chluiche mór bhí sé soiléir ó thús go deireadh cé a bhí chun buachaint. Foireann den scoth iad Tiobraid Árainn ach is léir go le Cill Cheannaigh McCarthy. Ná bí buartha an bhliain seo chugainn bainfidh an contae is fearr in Éirinn (Áth Cliath dár ndóigh) corn Laighin uathu agus ansin cá bhfios? Meas sibh an éireoidh dream mór de Chill Cheannaigh as anois agus iad thuas?Ó agus an réiteoir bocht agus buille faighte aige ag an tús agus an dochtúir uaidh ach nach raibh sé greannmhar?

(DAS:15 lá go dtí Sam)






