||726||
Tháinig litir ar an Déardaoin, ceann eile ar an Aoine agus arís eile ar maidin. Tosnaíonn siad go léir mar an céanna Go raibh maith agat as ucht d'iarratas ach................. guím gach rath ort sa todhchaí......
Gach uair a thagann na litreacha bíonn sé níos deacra chur isteach ar phost eile. Bíonn sé deacair domsa fan i mo dhúiseacht fiú an lá sin. Agus ag amanta beireann an fhearg an bua orm. An Aoine seo chaite. Sin ráite fós níl Gaelscéal ar fáil! Ach ar maidin chonaic mé an taobh eile. Níl litir ar bith faighte ag mo chomharsa ó chaill sí a post i mí na Samhna. Ní raibh agallamh aici ó shin agus ba bhreá léi ceann de mo litreacha.
Tá sí ina cónaí in aice liom ar feadh bliana ach inniu an chéad uair a labhraíomar le chéile seachas faoin aimsir. Tá sí ina claibhín muilinn. Taitníonn sé sin liom áfach mar ní raibh orm caint. Anois is arís dúirt mé 'yeah' agus sin é.
B'fhéidir go mbeidh an t-ádh orainn beirt go luath ach roghnaíomar inniu cóisir bheag a bheith againn. Fuair mise amach an folús glantóir agus thosaigh mé ar an 'hooveráil' agus chuaigh sise go dtí an siopa.
Tá an chóisir ar siúl thíos staighre faoi láthair. Níl aithne agam ar aon duine agus nílim ag baint taitneamh as ar chor ar bith ach ar laghad rinneas iarracht inniu. 


