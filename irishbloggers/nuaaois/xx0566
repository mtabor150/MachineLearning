||566||
Ar mo bhealach isteach go dtí Páirc Stiabhna chun éisteacht le ceol ó Mheiriceá Theas anois, má bhuailim le haon duine sa chathair(agus cathain nach mbuailim) is ar na hábhair seo amháin atá cead acu labhairt faoi:
 * Larry Murphy. Tá na meáin go léir ag caint faoi. Le cúnamh Dé beidh gach duine eile freisin. Tá alt nó dhó léite agam sa leabharlann agus mar sin tá gach rud ar eolas agam faoi. Labhair faoi le do thoil.

 * An spéir anocht. Anois ní thuigim go díreach cad atá ag titim amach. Déanfaidh mé iarracht, áfach, an comhrá a thuiscint agus gan ceist amaideach a chur ach níl a fhios agam an éireoidh liom. Ba mhaith liom é a thuiscint áfach ach domsa eolaíocht ná aistriúchán.

Is féidir liom aiste Ghaeilge ar Fhisic ó mhúinteoir a aistriú chun na ceisteanna Béarla sa leabhar a fhreagairt ach ní féidir liom an aiste sin a thuiscint i dteanga ar bith. Ach arís sásta éisteacht le duine atá níos mó eolas ar an ábhar ná atá agamsa.  Agus bhuel sin gach duine!

 *  When Harry Met Sally.Táim náirithe nach raibh an scannán seo feicthe agam go dtí seo ach tá sé sin réitithe agam anois. Tá sé feicthe agam faoi dhó an tseachtain seo. Ba mhaith liomsa titim i ngrá le mo chara is fearr. Is aoibhinn liom an smaoineamh agus ag an deireadh ní raibheas fiú ag smaoineamh b'fhearr liom post. Bhuel b'fhéidir le haghaidh meandair ach bhuel ba mhaith liomsa teacht ar mo Harry chomh maith leis an bpost.

 * An Pheil. Tá lán cead ag aon duine caint liom faoi seo, go háirithe mar tá siad ar an tuairim chéanna liomsa agus sin go mbeidh an Sam againn arís i mbliana. Áth Cliath abú!

 * Gráinne Murphy. Tá siúl agam go mbeidh bonn ag an réalt óg seo sa snámh anocht. Tá sé tuilte aici ach is cuma mura n-éiríonn léi. Fair play di an chraobh a bhaint amach.Má labhraíonn aon duine ar ábhar ar bith eile nach bhfuil thuasluaite, táimse chun tosnú ag labhairt faoin bhfeachtas nua leabharlann Ghaeilge san ardchathair. Mar sin mura bhfuil tú ag iarraidh bheith ar an gcoiste, ná bris na rialacha.


