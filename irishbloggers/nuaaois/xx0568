||568||
200 bhliain ó shin bhí réabhlóid san Airgintín agus de réir a chéile ón ócáid sin thosaigh na tíortha éagsúla i Meiriceá Theas saoirse is neamhspleáchas a bhaint amach dóibh féin. Mar sin thosaigh Meiriceá Theas ar an iomlán ag ceiliúradh na saoirse seo i mbliana agus beidh sé ag dul ar aghaidh go dtí 2025 ar a laghad. Thosaigh  cogadh na saoirse, mar shampla, sa tSíle sa bhliain 1810 ach níor fhág saighdiúirí na Spáinne go léir go dtí 1826 agus tá cásanna eile mar seo sa mórroinn.
Ach pé scéal é beidh deis ag muintir na príomhchathrach páirt a ghlacadh sa chomóradh an deireadh seachtaine seo. Ag tosnú amárach beidh margadh, taispeántais ealaíne, ceolchoirmeacha, damhsa, ceardlanna agus a lán eile. Táim féin ag tnúth go mór leis an gceardlann saor in aisce Capoeira an Satharn beag seo. 


