||276||
An bata san fharraige, an madra ina dhiaidh. Níos faide amuigh dó an babhta seo. Arís éasca péasca dó. Arís. Arís eile. An éireoidh sé bréan den chluiche seo riamh? Agus arís ach an uair seo baineadh stangadh as agus ba chuma leis faoin mbata. Baineadh stangadh asainn freisin. Dúshnámh rón idir an madra agus an bata. Tháinig sé arais ar an toirt agus ní raibh sé sásta dul san uisce arís. Ní raibh suim aige sna faoileáin ach an oiread. Sheas sé ag an gcarr go dtí go raibh gach duine eile réidh imeacht. 



