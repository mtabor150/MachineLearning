||251||
Léigh mé an leabhar Sunshine and Oranges fadó ach chuas chuig an scannán mar gur chreideas go raibh Ken Loach mar stiúrthóir air. Ní raibh ach a mhac, Jim Loach. Níl scannán ar bith eile dá chuid feicthe agam ach tá an scannán chomh maith céanna leis an leabhar agus b'fhiú go mór é a fheiceáil.
Idir 1950 agus 1972 dhíbir rialtas na Breataine páistí bochta gan aithreacha go dtí an Astráil. Dúradh leis na páistí go raibh a máithreacha marbh agus tógadh iad i díleachtlanna ar fud na hAstráile. Bhí saol iontach crua acu. Níor ghabh na rialtais éagsúla leithscéal leis na daoine seo go dtí le déanaí agus taispeánann an scannán seo na fiosrúcháin a rinne an t-oibrí sóisialta, Magaret Humphries faoi i lár na hochtóidí.
Ghoill radharc amháin go mór mé. Thaispeáin sé dom cé chomh truamhéalach is atá na sagairt agus iad scoilte amach ón fíordhomhan gan tuiscint ar bith air. Tá bricfeasta a ithe acu i dteach ollmhór nuair a thagann Magaret Humphries is ceann dos na páistí, ina dhuine fásta anois, a thóg an teach dóibh isteach. Tá dubheagla orthu agus ní féidir leo suí go socair. B'fhiú go mór dul go dtí an scannán, díreach chun an radharc seo a fheiceáil.


