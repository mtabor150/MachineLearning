||190||
Agus círéibeacha ar son an chaipitleachais thall sa Bhreatain an tseachtain seo tá na coirpigh ag tógáil gach is mian leo. Ritheadóirí, seodra, teilifís, ríomhairí, éadaí, táibléid is airgead. Ar shráid amháin is ar éigean gur scrios said gach siopa ar an sráid agus na hearraí seo uathu ach níor scrios. Bhí gach siopa trína chéile ach amháin do shiopa amháin. Níor leag siad lámh ar Waterstones. Níl leabhair uathu.

Chuir sé seo déistin ar an mamaí. Ní an scrios i ngach siopa eile ach nach raibh duine ar bith acu ag iarraidh leabhair a léamh roimh dhul a luí. Nó sa mbus. An Waterstones sin an radharc is brónaí dos na círéibeacha go léir, dar léi agus thosaíomar ag plé cén siopaí a bheith scriosta againn, anseo i mBaile Átha Cliath, dá mbeimis i mbun círéibeacha riamh.

Agus ansin thosaíomar plé níos ciallmhaire faoi. Dá mbeadh coirpigh ann agus an teach seo againne á scrios atá ag tarlú freisin sa Bhreatain, céard a dhéanfaimis iarracht sábháil. Sa chluiche seo níl cead daoine a thógáil leat nó do pheata. Bhí an mhamaí ag iarraidh a madra a shábháil agus bhí mise ag iarraidh.. bhuel Mise, mo chat a thógáil. Níor smaoinigh ceachtar againn ar a chéile!

Ansin é a dhéanamh níos deacra fós dúinn féin níl cead grianghraif a thógáil linn, nó féirín ó dhuine tábhachtach  i do  shaol. Níl cead agat ach dhá earra a cheannaigh tú féin a shábháil!


