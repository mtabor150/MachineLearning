||196||
D'éirigh mé ar maidin neirbhíseach is imníoch agus fós an lá ar fad go dtí an cruinniú le mo dhochtúir. Lena chois sin bhí fonn troda orm mar go raibh an diabhal cruinniú ag deireadh an lae, seachas ar maidin. Lá iomlán agam le caitheamh ar smaoineamh faoi céard le rá leis. 
Thosaigh mé ag bácáil... Chuir mé cnónna isteach i mála plaisteach agus thosaigh mé ag bualadh is ag bualadh leis an gcrann fuinte go dtí go raibh siad deas mín agus go raibheas sásta go raibh troid agam. 
Ansin mheasc mé im is plúr i mbabhla ar feadh scaitheamh sách fada. I gcónaí cuireann taos ar mo shuaimhneas só mé ach anois táim ar ais ón dochtúir agus tá orm cistin a ghlanadh agus mothú ciontach go dtí am dul a luí faoin méid a d'ith mé inniu!


