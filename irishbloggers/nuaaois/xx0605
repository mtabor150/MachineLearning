||605||
Tharla drocheachtra i bPáirc Uí Chrócaigh an Domhnach seo caite ach ní raibh baint agam leis nó éinne as Áth Cliath leis ach bhí rialacha nua ar Chnoc 16 inniu. I dtús báire bhain an bangharda m'uisce uaim. Tá ar na buidéil bheith dúnta fós cosúil le ag dul ar eitleán. Níl eagla orthu roimh bhuamaí ach alcól. Ní raibh buidéil lán le  vodka agam! Agus ansin chuir sí ceist orm "an miste leat má chuardaím tú?" dúirt mise gur mhiste liom ach chuardaigh sí fós féin. An rud is amaidí faoi seo, faoi na buidéil ach go háirithe, bhí beirt eile liom agus iad faoi deich. Bhí tart orthu agus bhí orm níos mó ná €10 a chaitheamh ar uisce san áit...Ní chlúdaíonn sé sin  na huachtair reoite. Tá icebergers mar thraidisiúin dúinn! Agus an clár agus ná déan dearmad ar na ticéid, €20 an duine. Táim fós feargach faoi, ach Áth Cliath abú, rinne na himreoirí iomána an iarracht ach theip orthu ach d'éirigh leis na peileadóirí in ainneoin an réiteora!


