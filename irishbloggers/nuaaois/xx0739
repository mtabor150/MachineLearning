||739||
Ní dhearna mé m’obair bhaile sa rang Ghaeilge. Níor scríobh mé aiste sa rang Gaeilge. Bhí an Ghaeilge sa rang Gaeilge níos fusa ná an Ghaeilge sa rang Fisice nó Staire. Na téacsleabhair atá i gceist agam. Bhí astriúchán sna leabhair Gaeilge, ní raibh sna nótaí fisice agus ní raibh gá leis. Scíobh muid aistí sa rang staire. Bhí an rang Gaeilge leadránach is cur amú ama.

Ní raibh an rang Gaeilge seanfhaiseanta. I gcomparáid leis an mBéarla bhí mná ar an gcúrsa, bhí daoine beo ar an gcúrsa. Sa rang Béarla léigh muid Dickens is Shakespeare agus ní dhearna muid staidéar ar mná ar bith, ach bhí díospóireachtaí againn 's aiste nó scéal ag an deireadh seachtaine. Bhí orainn na botúin a cheartú agus a scríobh amach arís trí uaire. Bhí orainn léirmheas a scríobh gach mí ar leabhar nach raibh ar an gcúrsa.

B2 sa Bhéarla, A1 sa Ghaeilge san Ardteist ach le seachtain anuas táim ag iarraidh léirmheas a scíobh agus tá sé deacair. Tá sé leathdéanta agus beidh sé críochnaithe ar maidin. Tá súil agam!

Ba mhaith liom dá mbeadh mo A1 tuilte agam sa Ghaeilge, cosúil leis na marcanna sa Bhéarla nó sa Mhata agus gach ábhar eile agus ní dhíreach 'safe subject' don ollscoil  í an Ghaeilge.
Ach tá dumbing down déanta ar an gcúrsa arís. Tuigim cás cuid is mó den tír. D'fhoghlaim siad Gaeilge ar scoil ach níor labhair siad Gaeilge riamh agus tá dearmad déanta acu ar gach rud seachas "chonaic mé, chonaic tú srl". Cad is féidir linn déanamh chun cabhrú leo?

Ach tá deighilt ann. Cé a thuigeann cás an dhalta a labhraíonn Gaeilge sa bhaile? Cá bhfuil na polasaí chun cabhrú leo? Agus ní hamháin sa Ghaeltacht atá an dheighilt seo.

Is trua go bhfuil deireadh curtha le stair na Gaeilge. Thaitin sé liom ach is dócha go bhfuil sé seanfhaiseanta!


