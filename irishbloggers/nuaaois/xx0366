||366||
B'fhéidir ag an am, is cruthúnas iad gur íoc tú ach nuair atá i do sheasamh  ag stad an Luais agus admháil do Supervalue, ticéad do Bhus Átha Cliath, ticéad chuig Narnia, admháil do Dunnes, i do sparán agat, is cur amú páipéir is cur amú spáis iad. Ticéad eile as dáta don Luas. Isteach leis sa bhruscar leo, nó b'fhéidir sin an ticéad don lá inniu. Breathnú arís sa sparán. Tá mo thicéad fós agam. Buíochas le ...!
Níl a fhios agam fúibhse, a léitheoirí, ach tá an ghráin dhearg agam d'admhálacha agus mar sin an oíche cheana ag gearrscannán iontach sa Rua Red i dTamhlacht  bhí iontas orm nuair a thug an bhean m'admháil dom ach thóg sí é uaim nóiméad tar éis. Níor stróic sí é, leath domsa, leath di.Thóg sí an rud ar fad. Ní raibh dáta nó praghas nó ainm scríofa air agus mar sin tá an t-ionad ealaíne in ann é a úsáid arís is arís eile. 


