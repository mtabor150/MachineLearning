||231||
Agus muid ar an Luas inné, bhí níos mó dom mheitheal i mbán ná i ngorm. Agus bhí neart eile sa chás chéanna. Tuismitheoirí i ngorm agus a gclann i mbán nó a mhalairt. Nó lánúin, soiléir go rabhadar i ngrá le chéile, iad ag siúl lámh le lámh ach duine i ngorm agus an duine eile i mbán...cibé rud a tharlaíonn ar an bpáirc, beidh argóint nó dhó le réitiú anocht ag na teaghlaigh úd agus d'aontaigh an nia liom agus muid ar an mbealach abhaile! Bhí gach duine ciúin ar an Luas, ar an mbealach abhaile, bhuel ach amháin do pháistí Átha Cliath!

Ó thús an chluiche ní thuigeas roghanna an réiteora. Cén fáth an saor cic sin? Cén fáth nach raibh saor cic ansin? Arís is arís eile. An mbeidh cúl ag an mBrogan? Céard? Saor cic aisteach suas na páirce do Chill Dara! An bhfuil tú dáiríre píre, a réiteoir! Céard? Cén fáth? Cad chuige? agus ní raibh fiú leatham againn go fóillin. 

Faraor ní raibh an réiteoir pioc níos fearr sa dara leath. Thug maor líne an liathróid d'Áth Cliath, 's dúirt an réiteoir go raibh sé mícheart, cé go raibh an maor in aice leis ag an am! Agus nuair a bhuaileann tú duine san aghaidh nach cóir go mbeifeá curtha ón bpáirc, seachas do bhainisteoir thú a bhaint dhá nóiméad níos déanaí mar go bhfuil cárta buí amháin agat. 

Tá súil agam nach bhfuil Áth Cliath ag díriú ar roghanna an réiteora ach go bhfuil an cheist á chur orthu féin. Cén fáth gur ligeamar Cill Dara arais sa chluiche? Buíochas le Dia chuireadar na deiseanna a bhí acu ar strae ach cén fáth go ligimid foirne arais sa chluiche sa dara leath?Agus más mian le Cill Dara díriú ar chic iontach Brogan, seachas ar na deiseanna curtha amú,lig dóibh mar níor chuir Brogan an deis amú. Áth Cliath abú!!!


