||680||
Táim iontach bródúil asam féin inniu. Chuir an dán Anam Dochloíte blagmhír a scríobh mé féin fadó fadó i mí Feabhra i gcuimhne dom: "Is mé máistir mo chiniúna:
Is mé ceannasaí m'anama."Le Myles an Nissan MicraIs dócha go bhfuil sé seo fíor faoi gach ach go ndéanann an tromlach dearmad glan air. Mise san áireamh! Ó seo amach déanfaidh mé mo sheachtdhícheal smacht a bheith agam ar mo thodhchaí. Ar a laghad uair amháin sa tseachtain foghlaimeoidh mé scil úr agus rachaidh mo chumas dianmachnaimh i bhfeabhas de réir a chéile.
Ar an lá úd chonaic mé Invictus sa phictiúrlann agus ó shin a tháinig mé ar an smaoineamh thuasluaite. Agus tá feabhas nach beag tagtha ar mo chumas dianmachnaimh. Chuaigh mé ag rámhaíocht, d'fhoghlaim mé conas cniotáil, rinne mé m'arán féin an tseachtain seo chaite agus táim ag léamh ní díreach i mBéarla ach i nGaeilge freisin.
Más cuimhin libh bhí mé sona sásta nuair a chríochnaigh mé Cíocras, mo chéad leabhar Gaeilge. Bhí cóisir bheag agam. Agus ó shin i leith tá leath de Ghearrscéalta an Phiarsach is leath eile de Scothscéalta léite agam. Léigh mé Dúil faoi dhó agus Síofra; dráma do pháistí. Agus táim beagnach críochnaithe leis an Druma Mór agus ag tnúth le tosú ar an mBéal Bocht.
Ach tá i bhfad níos mó le déanamh agam.Ba mhaith liom aidhm a bheith agam cosúil le maratón nó trailtrekker oxfam 's chaith mé oíche aréir ag smaoineamh ar cad eile a bhí i ndán dom, ós rud é gur mise máistir mo chiniúna. 


