||473||
Ar Aoine, an tríú lá dhéag de mhí Feabhra 2009 scríobhas litir chugam féin agus maidin inné fuarthas é sa phost. Scríofa sa litir seo tá céard ba mhaith liom bheith déanta agam idir an dáta sin agus arú amárach. Bhí a fhios agam go raibh liosta sách fada scríofa agam agus ní raibh mé ag iarraidh é a oscailt in aon chor. Chreid mé gur theip orm rud ar bith ar an liosta a chur i gcrích ach bhuel d'oscail mé é go luath agus táim iontach sásta liom féin.D'admháil mé sa litir seo don chéad uair go raibh gach rud i mo shaol bunoscionn agus ní raibh a fhios agam céard le déanamh faoi. Roimh dheireadh na míosa sin chuaigh mé go dtí dochtúir don chéad uair agus dúirt mé léi nár thuig mé céard a bhí ag titim amach i mo shaol. Theip uirthi, áfach, tuiscint, agus dúradh liom 'cope on to myself, go out with friends and enjoy yourself'. Bhíos go mór trína chéile lena freagra agus theip orm dul ar ais go dtí dochtúir eile go dtí mí Eanáir na bliana seo ach ar laghad tá an rud is tábhachtaí ar an liosta déanta agam.Tá am fós agam na rudaí eile go léir a dhéanamh ach tá orm 'faigh post' a chur ar an liosta anois freisin. Fós féin,táim sásta is bródúil ar maidin. 


