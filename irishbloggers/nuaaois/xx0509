||509||
Bíodh daidí i gcónaí ag tabhairt amach faoi dhoras an bhotháin. Ag am leapa bíodh air dul amach agus é a chur faoi ghlas agus de ghnáth chloisimis "má ghoidtear na rothair, sibhse a bheas thíos leis,nuair atá oraibh siúl ar scoil"

Deireadh seachtaine amháin i lár an tSamhraidh bhí an ghaoth ag séideadh go láidir 's chualamar go léir an doras ag bualadh. Amach leis, mar sin, ag gearán "níl siad sásta go dtí go bhfuil gach rud briste acu" agus na diabhail rothair arís 's chuir sé é faoi ghlas. Mhair an stoirm beagnach seachtain agus ansin bhí lá tirim againn.

Chuir mamaí an níocháin ar an líne nuair a thosaigh an madra ag rith timpeall an bhotháin ag tafann. Ní raibh sé sásta teacht isteach agus bhí orainn go léir dul amach agus breathnú air. "Tá mearbhall air'' arsa an deartháir ach roghnaigh daid an doras a oscailt 's beagnach léim an madra isteach ann. Is maith an rud é gur chuir daid srian air mar os ár gcomhair amach bhí mamaí leathmharbh is a cuid piscíní sláintiúil ina luí.

Bhí eagla an domhain ar an mamaí agus níor lig sí dúinn riamh lámh a leagadh uirthi agus níor ghlac sí le bia uainn ach an oiread. Bhí cead againn,áfach, na piscíní a chothú agus tar éis mí nó mar sin d'imigh an mamaí léi agus tháinig daoine is thógadar a gcuid peataí nua abhaile leo.

Níor fhágamar an doras ar oscailt riamh arís! 


