||782||
Oíche fhluich ghaofar atá ann. Is leithscéal maith é gan dul amach ag rith anocht. Ach i ndáirire is aoibheann liom an bháisteach. Níl aon rud níos fearr ná siúlóid cois farraige i gceobhrán; an boladh is an blas úr a bhíonn ann. 
Is leithscéal é an fhearthainn agus gach aon lá bíonn leithscéal de chineál eigin agam. An ráiteas is fearr liom faoi láthair ná:
"déanfaidh mé amárach (nó an tseachtain, mí seo chugainn) é"
Tosnaím leis na leithscéalta go luath ar maidin agus mé fós i mo luí agus ní chuirim stop leo i rith an lae. Tá an spórt tábhachtach ionas go mbeidh biseach orm agus geallaim daoibh amárach rachfaidh mé go dtí an spórtlann agus i mbliana glacfaidh mé páirt in ócáid spórt.




