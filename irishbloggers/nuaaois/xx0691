||691||
Bhí leite le subh agam don bhricfeasta, is arán is cáis don lón gach lá ó thosaigh an tionscnamh seo. Is d'ól mé gloine uisce ón sconna leo. Bhí an béile inné is arú inné leadránach, pasta an chéad lá, cóilis is cáis an tarna lá. Caithfidh mé admháil nuair atáim ag cócaireacht dom féin, ní dhéanaim riamh mórán iarrachta. Ach tá mo neachtanna ag fanacht liom don deireadh seachtaine agus roghnaíomar pizza a dhéanamh don chluiche. 
Bhí an t-anlann déanta as trátaí, oinniún, gairleog, siúcra is roinnt luibheanna. D'athraigh mé na rialacha dona glasraí agus bhuel tá cead agam comhábhair ó thar lear a úsáid, mar tá siad sa chuisneoir agam cheana féin. Cosúil le hubhthoradh, cúirséad 's piobar dearg 's buí. Ach bhí gairleog, oinniún is muisiriúin air freisin. Agus b'é cáis ghabhair an comhábhar is tábhachtaí. Rinneas rud nua leis an gclár pizza. D'úsáid mé prátaí bruite is plúir. 

 an clár, an t-anlann, is na comhábhair 
Shuíomar síos leis an pizza os comhair na teilifíse chun breathnú ar Chraobh na hÉireann faoi 21. Dún na nGall inár gcoinne. Cluiche maith teannasach a bhí ann. Cheap na cailíní go raibh an tuairisceoir claonta iontach greannmhar. Lig sé scairt nuair a bhí cúil ag Dún na nGall agus osna an-soiléir nuair a bhí cúil againne. Mhúch duine dóibh an fhuaim ansin. Bhí an bua ag an gcontae is fearr in Éirinn, Áth Cliath dar ndóigh! 
Am don leaba ansin. Léigh duine dóibh Bridge to Terrabithia, agus an bheirt eile Harry Potter. Bhí gach rud ag dul go maith ach tá siad suas arís ag breathnú ar fhístéip. Bhuel tá siad ag fanacht lena n-aintín don deireadh seachtaine! 


