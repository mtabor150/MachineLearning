||608||
Thosaigh Loch Garman go láidir. Agus bhí siad chun tosaigh don chuid is mó den chluiche ach bhí a lán ar strae acu ag an tús. 5 nóiméad go leath-am agus ní raibh ach cúilín eadrainn. Agus anois bhí siad ar strae ag Áth Cliath. Sa dara leath bhí Loch Garman fós chun tosaigh don chuid is mó. 

Bheadh comhscór ann agus ansin bheidís chun tosaigh arís le dá chúilín. Ach ansin bhí cúl againn agus bhíomar chun tosaigh don chéad uair le cúig nóiméad chun dul agus ansin an tarna chúl agus  an bua againn go héasca. Agus beidh muid i gcluiche leathcheannais fé 21 iomána i mí Lúnasa. Áth Cliath abú! 

Ach anois sin a dhóthain den tráchtaireacht, bhí an cluiche beo ar TG4. Ach ba mhaith liom comhairle a thabhairt daoibh. Má théann tú chuig cluiche leat féin, ná roghnaigh leabhar a léamh ag leath-am. Beidh téacs agat ó do mháthair ar an taobh eile den tír chun fáil amach cén leabhar atá á léamh agat. Tá Seanchas na Féinne beagnach críochnaithe agam!


