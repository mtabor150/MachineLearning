||709||
Níl faic cloiste agam faoi NAMA ach neart faoin Eaglais. Is cúis gháire í an Eaglais agus Ratzinger anois ach go bhfuil na híospartaigh thíos leis. Déanann na hiriseoirí is an Eaglais dearmad glan orthu.

Bhí mórshiúl ar an Satharn i lár na cathrach i ndilchuimhne ar Toyosi. Is cosúil gur fhreastail slua mór air agus gur bhain gach taitneamh as.

Rinne arm na Rúise slad ar mhuintir na Polainne an deireadh seachtaine seo caite i rith an dara cogadh domhanda. Agus tharla taisme dóibh arís an tseachtain seo. Bhí bratacha na Polainne le feiceáil timpeall na háite maraon mar a bhí nuair a bhásaigh an pápa. Tá sé deas nach bhfuil siad imithe abhaile agus an geilleagar an bealach atá sé.

Yom HaShoah a bhí ann freisin. Lá cuimhneacháin d'Iosrael is do na Giúdaigh chuile áit don slad a tharla dóibh siúd agus tá súil agam go dhearna grúpa éigint gearán leo maidir le gach atá ag titim amach sa Phailistín. Níor chuala mé.

Agus an scannán is fearr ar an teilifís - Enemy at the Gate ar Film 4. Léargas ar an gcogadh fíochmhar nimhneach sin an dara cogadh domhanda.

Bhí an bua ag Laighean is Mumhan sa rugbaí. De réir dealraimh bhí bua éasca péasca againn ar Thír Eoghan. Ní fhaca mé an cluiche.

Agus tá an ghrian ag taitneamh agus táim fós ag maireachtáil sa 'seomra mór gorm' agus tá an nuacht fós ar eolas agam!


