||489||
Chreid mo dhaidí sa snámh. Má bhí fadhb aige, chuaigh sé ag snámh san fharraige fhuar. I rith na seachtaine bíonn duine as Loch Garman ag iarraidh a reiligiún a bhrú ar mhuintir na cathrach. Is Moslamach é anois. Ar an gcúinne eile bíonn Ciarraíoch ag iarraidh ceistiúchán a bhrú ar mhuintir na cathrach. Creideann sé i reiligiúin Tom Cruise,cibé ainm atá air.

Ar aon nós chuaigh mé isteach sa chathair inniu chun breathnú ar a cuid ailtireachta ach thugas faoi deara go bhfuil a muintir i bhfad níos spéisiúla. Ar an Satharn ach go háirithe nuair a bhíonn dreamanna éagsúla ar Shráid Uí Chonaill ag iarraidh a gcuid tuairimí a bhrú ar mhuintir na cathrach.

Bíonn dreamanna éagsúla polaitíochta ann agus de ghnáth cuirim spéis in achainí nó dhó. Má dhéanann na dreamanna seo beart de réir a mbriathair, fair play dóibh. Nílim ach mar bhall ar ghrúpa nó dhó. D'fhéadfainn i bhfad níos mó a dhéanamh, arís fair play dóibh.

Agus ansin bíonn na reiligiúin éagsúla ann. Is aoibhinn liom an bialann atá ag na Hare Krishnas ach dar liom féin tá siad greannmhar. Ar a laghad tá siad sona sásta.

Is maith liom an Falon Gong freisin. Tá a fhios agam go gcaitheann rialtas na Síne go dona leo ach breathnaíonn siad i gcónaí ar a suaimhneas. Deirim liom féin i gcónaí ba mhaith liom tuilleadh a fhoghlaim futhú ach faoin am a sroiseann an baile amach déanaim dearmad.

Tá grúpaí eile ann áfach agus tá mo chuid smarties ag teastáil uatha. Creideann na Moslamaigh is na Críostaithe sa rud céanna. Tá siad faoi ghruaim. Déanaimid go léir peacaí an t-am ar fad agus táimid go léir ag dul ar dhá thuras. B'fhéidir go bhfuil teachtaireacht eile acu ach leis seo an príomhtheachtaireacht, b'fhearr fanacht amach uathu.

Ach cuireann dream náireach amháin soir mé i gcónaí. Insint na fírinne cuireann siad páirtí polaitíochta ó stair na Gearmáine i gcuimhne dom. Níl siad sásta go raibh reifreann náireach acu maidir le cás X, nó nuair a bhí slad i mBosnia, roghnaigh a C.E.O ag an am, Pápa Eoin Pól a 2, reilig cúpla céad mhíle ón slad sin a oscailt i gcuimhne ar na leanaí nár rugadh!

B'aoibhinn liom insint dóibh rogha pearsanta is é an ginmhilleadh nó praghas ticéad Aer Lingus chuig Sasana ach dáiríre tá cabhair ag teastáil uathu agus iad ansin gach Satharn. Caitheann siad an lá go dubhach ina seasamh go feargach lena grianghraif náireach.

B'fhéidir go bhfuil barróg ag teastáil uathu agus i gceann coicíse beidh barrógaí ar fáil saor in aisce ón bhean cháiliúil seo. 


