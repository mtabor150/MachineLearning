||183||
Thóg Johann C. Tecklenborg AG an bád ard S/S Statsraad Lehmkuhl i Bremerhaven-Geestemünde ag tús an chéad chogaidh dhomhanda agus d'úsáid na Gearmánaigh é lena linn le haghaidh traenáil. Ghlac an Bhreatain seilbh air agus an cogadh thart agus i 1921 dhíol siad é go muintir na hIorua agus is leo ó shin i leith mar bhád traenála ach amháin sa dara chogaidh dhomhanda nuair a ghlac na Gearmánaigh seilbh air arís.

Cibé ar bith tá an bád ard seo le feiceáil i láthair na huaire i mBaile Átha Cliath agus tá saorchead isteach amárach idir 12:00 – 16:30 agus arú amárach idir 10:00 -12:00 ach ná tóg na páistí leat mar tá siopa féiríní ar bord! 

Ag tnúth go mór leis é a fheiceáil agus glacfaidh mé grianghraf nó dhó!





An lá dár gcionn

Ghlacas an grianghraf thíos sular chuaigh mé ar bord ach rinneas dearmad níos mó a ghlacadh.





Bád iontach mór is álainn agus chaith mé mo chuid ama ag breathnú thart. Lena chois sin bhí an fhoireann iontach dathúil agus cabhrach. Ar a mhullach sin freisin bhí roinnt turasóirí ar bord ag labhairt teangacha éagsúla agus bhí teaghlach nó dhó as Éirinn le páistí óga acu agus Gaeilge á labhairt acu. Mar sin bád as an Iorua, áit eile le Gaeilge le cloisteáil agus ní raibh focal Béarla le cloisteáil!


