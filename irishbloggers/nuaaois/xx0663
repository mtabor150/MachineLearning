||663||
Is ceist íogair í mo bhlag. Ní clú acu cad le déanamh faoi agus tá mo mhuintir ag iarraidh réiteach air sula bhfágaim an t-ospidéal. Amárach nó arú amárach b'fhéidir. An deacracht atá leis ná ní aontaíonn na dochtúirí is na comhairleoirí lena chéile. An ndearna sé dochar nó ar chabhraigh sé liom? Níl a fhios acu!
Is cosúil go ndearna duine nó beirt de mo lucht cumainn é a dhúnadh síos, teachtaireacht nó dhó a fhágáil ann i dtús ach dúirt mam leo gur liomsa é! Agus bhí sé suas domsa. Níl a fhios agamsa ach an oiread céard atá teastáil uaim ach tá deirfiúr tar éis mo phasfhocal a athrú agus ní féidir liom dul isteach ann anocht.
Mar sin táim ag scríobh anseo. Caithfidh go dteastaíonn dialann uaim!


