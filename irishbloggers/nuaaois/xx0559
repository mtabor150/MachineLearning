||559||
Chaith mé an lá inniu ag obair agus beidh mé amárach freisin. Obair dheonach atá ann. Anocht i lár na hoíche,áfach, tá agallamh agam ar Skype le haghaidh post san Astráil. Beidh urraíocht visa i gceist freisin má éiríonn liom. 
Ní thuigeann mo mháthair cén fáth go bhfuil orm dul chomh fada sin as baile agus neart daoine eile a dúirt mé leo ach an oiread. Ach teacht abhaile anocht mhothaigh mé go raibh rud éigint déanta agam inniu agus ba mhaith liom mothú mar sin gach lá agus bheadh sé 100 uaire níos fearr dá mbeadh tuarastal bainteach leis an bhfiúntas sin. Agus mar sin tá a fhios agam go bhfuil sé ar an taobh eile den phláinéad ach rachainn go Mars, dá mbeadh na Marsaigh ag lorg oibrithe.
 Tá imní an domhain orm mar níl taithí agam le Skype ar chor ar bith agus tá orm an post seo a fháil agus cé go ndúirt mé le thart fá deichniúr go dtí seo faoin phost, ní dúirt duine ar bith dóibh go n-éirí leat agus mar sin táim chun é a rá liom féin, go n-éirí liom anocht!


