||778||
Táim fós i mo chónaí i gceo an bhróin agus bhí sé deacair domsa éirí ón nead inniu. Thosaigh mé ag gol thart fá 6 uaire inniu ach mar sin féin d'imigh mé go dtí mo rang san Ionad Fás anocht. Rang céad cabhair a bhí ann. Chaith an múinteoir an rang ag plé féinmhárú agus cad ba chóir duit déanamh nuair a thagann tú ar duine atá tar éis lámh a chur in a bhás féin. Níor thaitin sé liom ar chor ar bith agus d'éirigh mé an tuirseach de bharr. Is rang an úsaideach é , áfach, agus molaim d'aon duine atá dífhostaithe agus faoi ghruaim cúrsa Fás a dhéanamh.

Is dócha go raibh sé iorónta gur chaith mé an deireadh seachtaine ar fad ag smaoineamh faoi féinmhárú agus ansin téann mé go dtí rang  ina bhfuil féinmhárú idir lámha againn!


