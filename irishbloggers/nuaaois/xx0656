||656||
Nuair a dhúisigh mé ar maidin bhí a fhios agam go raibh an Samhradh buailte linn. Luí mé sa nead ag éisteacht leis an stealladh báistí go dtí go raibh orainn fágaint...
bhí uachtar reoite againn go léir agus muid ag seasamh sa bháisteach ag fanacht don Luas. Agus ar an traein d'imir muid cluiche. Is aoibhinn le cailíní óga i mBaile Átha Cliath pig a ghlaoch ar a chéile i láthair na huaire. Dar ndóigh ní muc atá i gceist acu, ach 'pretty Irish girl.' Agus mar sin rinneamar iarracht teacht suas le hacrainmneacha leis na hainmhithe as Gaeilge. Agus bhíomar i gCill Chainnigh i bpreabadh na súl.
D'itheamar ár lón sa pháirc. Sular thosaigh an cluiche scaipeamar cuid eile de dhaidí sa ghaoth agus bhí an bua ag an bhfoireann is fearr. Áth Cliath abú!-

Scríofa agam inné i mo leabhar nótaí. Rinneas leabhar nótaí dom féin as sean nuachtáin ach nílim in ann teacht ar inniu agus mar sin táim ar ais ag an diabhal blagadóireacht arís. Tá an fuath is an ghráin agam don bhlagadóireacht i láthair na huaire ach tá orm dialann a choimeád.


