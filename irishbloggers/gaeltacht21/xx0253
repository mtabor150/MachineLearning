||253||
Beidh Danny O’Reilly, príomhamhránaí ón mbanna mór le rá The Coronas (Béarla), i measc na nGaeilgeoirí gnéasacha ag seoladh na seirbhíse FM don t-aon chairtstáisiúin cheoil Ghaeilge, Raidió Rí-Rá, Dé Luain 01 Márta 2010, mar thús leis an gcraolachán beo i mBaile Átha Cliath (100.3 FM), Corcaigh (106.7 FM), Gaillimh (99.1 FM), agus Luimneach (105.5 FM) ón 01 - 21 Márta 2010, díreach in am do Sheachtain na Gaeilge 2010.

?????
An gceapann éinne eile go bhfuil sé aisteach nach bhfuil oiread agis focal Gaeilge amháin ar suíomh urraitheoir Seachtain na Gaeilge - Samsung (Ireland/English)?
Mar an gcéanna le suíomh Bhanna Dhanny O'Reilly - The Coronas?Mar aon le pearsa Sheachtain na Gaeilge Danny O’Reilly ag seoladh na seirbhíse FM do Raidió Rí-Rá i mBaile Átha Cliath, beidh na haisteoirí Michelle Beamish (Paddy sa chlár Seacht) agus Sláine Hutchinson (Claudia sa chlár Aifric) ag seoladh seirbhís FM ilcathrach an chairtstáisiúin i dteannta scoláirí ollscoile agus daltaí Gaelscoile ag preasocáidí i gCorcaigh agus i nGaillimh faoi seach.

Arsa Traic Ó Braonáin, Cathaoirleach Raidió Rí-Rá: “Is iontach an rud é go mbeidh teacht ar bhreis agus milliún go leith duine ar sheirbhís FM ilcathrach Raidió Rí-Rá arís an Márta seo, agus is céim níos cóngaraí í i dtreo stáisiún raidió Gaeilge don aos óg a chur ar an gcóras náisiúnta FM go lánaimseartha.”

Is é Raidió Rí-Rá an t-aon chairtstáisiún lánGhaeilge don aos óg in Éirinn, ag seinm na hamhráin is déanaí ó na cairteacha go hiomlán trí mheán na Gaeilge ar-líne tríd an bhliain ar fad. Thosaigh an stáisiún ag craoladh ar-líne i mí Mhárta 2008 faoin ainm oibre Raidió X agus chaith muintir Raidió Rí-Rá trí sheachtain ag craoladh beo ar FM i Márta 2009 buíochas le ceadúnas sealadach ilcathrach ó Choimisiúin Craolachán na hÉireann agus le tacaíocht ó Chonradh na Gaeilge agus Samsung, (Béarla) urraitheoir corparáideach Sheachtain na Gaeilge.

Deir Síne Nic an Ailí, láithreoir agus Oifigeach Caidrimh Phoiblí Raidió Rí-Rá: “Tá Raidió Rí-Rá ag treabhadh an ghoirt ag soláthar sheirbhís cheoil agus Ghaeilge d’aos óg na tíre seo le feidhmchlár iPhone in aisce agus teacht ar an stáisiún ar ghutháin Nokia anois, agus tá pleananna dul ar an gcóras teilifíse digití chomh maith leis an gcóras FM agus DAB amach anseo chun réimsí éisteachta an chairtstáisiúin a fhorbairt.”

Beidh iarratais cheoil, cláracha spóirt, giotaí popnuachta, Cath na mBannaí agus aíonna speisialta ag glacadh páirt i gcraolachán beo Raidió Rí-Rá arís i mbliana, agus tabharfaidh foireann Rí-Rá cuairt ar chumainn Ghaelacha, ógchlubanna agus scoileanna le Gaeilgeoirí óga timpeall na tíre a chur faoi agallamh le linn an chraolacháin ón 1 – 21 Márta 2010. Beidh fiú Podge agus Rodge le cloisteáil ag labhairt as Gaeilge ar Raidió Rí-Rá i mbliana, mar sin cas ar siúl an steirió agus cuir cluas leis an gcairtstáisiún ceoil is fearr i nGaeilge an Márta seo!


