||265||
Tá Pléaracha ag eagrú cruinniú  chun plé agus ceiliúradh a dhéanamh ar Phléaráca agus an obair atá déanta ag an eagraíocht ar san an teanga, cultúr agus na healaíona i gConamara.

Tá baol láidir ann go gcuirfear deireadh le Pléaráca mar eagraíocht faoin bplean nua atá leagtha amach do eagrachtaí forbartha sa Ghaeltacht.
Bí ann gan teip!
Cruinniú Poiblí
Pléaráca 
Dé Céadaoin
27 Eanair, ag 8i.n.
Tigh Josie (Óstán an Dóilín)
An gCeathrú Rua.
Chiallódh sé seo deireadh le Féile Phléaráca Chonamara, Ceardlanna Cruthaitheachta do dhaoine fásta (péintéireacht, fíodóireacht, caoladóireacht, gloine daite, potadóireacht srl), Clár Litríochta & Drámaíochta don óige (ceardlanna scríbhneoireachta & drámaíochta sna scoileanna, Fuint Focal, Féile Leabhar Bricíní, RéaltÓga - féile drámaíochta, scéim léitheoireachta Beartla Broc, club léitheoireacht, Club Geáitsíochta), Campa Samhradh, Seirbhís Leabharlann i Rosmuc, ríomahirí & idirlín ar fáil don phobal.

Impíonn siad ar dhaoine a bheith i láthair agus a dtacaíocht a thaispeáint.  Bunaíodh Pléaráca Chonamara don chéad uair i 1991 nuair a bhí rudaí go holc don Ghaeilge agus do chultúr na Gaeltachta.  Tháinig Pléaráca le chéile chun spreagadh agus misneach a thabhairt do mhuintir na Gaeltachta agus cothú a dhéanamh ar an gcultúr luachmhar atá againn.  Ní raibh riamh aon pholaitíocht ag baint le Pléaráca.  Tá Pléaráca ann ar san na daoine, an teanga agus an chultúr agus ba mhaith leo go leanfaidh ar aghaidh mar sin.

Ba mhaith le Pléaráca cloisteáil uaidh daoine a bhí páirteach in imeachtaí Phléaráca thar na mblianta, nó a bhfuil/raibh gasúir leo páirteach.  Ba mhaith leo tuairimí an phobal a chloisteáil faoin todhchaí atá in ann do na healaíona i gConamara gan Pléaráca.


