||223||
Ag deireadh na seachtaine seo caite foilsíodh stampa in omós don file as Árainn, Mairtín Ó Díreann. Tá sé bunaithe ar pictiúir le Martin Ryan. Seoladh an stampa seo ar an tSrutháin in Árainn, áit dúchais an fhile.

Mar is gnáth ag an Post tá píosa i mBearla  amháin, (agus maiteach go leor),  ar an suíomh idirlíon acu. Mar sin féin is maith an rud é go bhfuil comóradh á dhéanamh ar scríobhnóireacht in ár dteanga féin. Deineadh comóradh de cúig n-údair Éireannacha i rith na bliana seo caite (Swift, Wilde, Friel, Murphy agus McGuinness) agus Sasanach (Trollope), ach seo an céad ceann Gaelach le fada!

Seo an dán a roghnaítear le chuir ar an gclúdach chéad lá:

An tEarrach Thiar
Fear ag glanadh cré
 De ghímseán spáide
 Sa gciúnas shéimh
 I mbrothall lae
 Binn an fhuaim
 San Earrach thiar.

 Fear ag caitheadh
 Cliabh dha dhroim
 Is an fheamainn dhearg
 Ag lonrú
 I dtaitneamh gréine
 Ar dhuirling bháin.
 Niamhrach an radharc
 San Earrach thiar.

 Mná i locháin
 In íochtar diaidh-thrá,
 A gcótaí craptha,
 Scáilí thíos fúthu:
 Támh-radharc síothach
 San Earrach thiar.

 Toll-bhuillí fanna
 Ag maidí rámha
 Currach lan d’éisc
 Ag teacht chun cladaigh
 Ar ór-mhuir mhall
 I ndeireadh lae
 San Earrach thiar.


------------------------------------------
Maidir leis an bPost agus an Ghaeilge féach:

Díspeagadh An Post (2003)
Casadh taoide (2004)
Cód poist (2009)
Omós agus Masla (2010)
Díspeagadh? (2010)
Brú Béarla i gConamara (2010)

Agus tá suíomh ar Facebook! Seirbhíse Phoiblí tré  Ghaeilge! (2009)



