||15||

Tuariscíodh droch scéal faoin eagrais teaghlaigh Chomhluadar le déanaí, nuair a bhí ortha an foireann a chuir chun siúil de bharr chinneadh tubaisteach Fhoras na Gaeilge. Foilsíodh pictiúir de na bhreagáin agus eile, áiseanna do pháistí le Gaeilge á chur ar leathtaobh, a bhrisfeadh do chroí.

Bhí Comhluadar ag obair i measc theaghlacha taobh amuigh den Gaeltacht den chuid is mó. Tá eagraíocht anseo i gConamara a déanann freastal ar an bpobal Tuismitheoirí na Gaeltachta - Conamara. Agus fuair mé dea scéal uatha ar maidin - Tá siad ag fás!

"Is cúis mhór ríméid agus bróid dúinn a chur in iúl daoibh go bhfuil craobh de Thuismitheoirí na Gaeltachta le bunú i nDún na nGall," a deireann an teachtaireacht. "Tá grúpa tuismitheoirí tagtha le chéile agus cúpla ócáid eagraithe acu cheana féin. Beidh ionadaithe ó choiste Chonamara ag taisteal go Dún na nGall ag deireadh na míosa le cúnamh agus tacaíocht a chur ar fáil dóibh."

 
Is cosúil go bhfuil siad an eagraithe ó thuaidh mar tá roinnt eolais faoi na himeachtaí atá beartaithe acu. Má deireann muintir Chonamara, is cosúil go mbeidh siad "busy" go leor le cupla seachtaine.  Féach ar an clár atá beartaithe

28 Meitheamh: Áit: Acadamh na hOllscolaíochta GaeilgeAm: 10am -1pm  Siompóisiam. "Goitse go Gaoth Dobhair"Beidh ionadaí ó Thuismitheoirí na Gaeltachta Conamara ag labhairt faoi bheith ag tógáil clainne le Gaeilge.Am: 8pm: Cur i láthair ó Thuismitheoirí na Gaeltachta, Conamara. Seans bualadh le baill de choiste Chonamara agus clárú le craobh Dhún na nGall. (Ballraíocht 10 euro). Achan eolas faoin eagraíocht, idir ghníomhaíochtaí agus pholasaithe, agus faoi na campaí samhraidh atá beartaithe i nDún na nGall.
30 Meitheamh -4 Iúil: Campa samhraidh cumarsáide i gcomhar leis an Acadamh i nGaoth Dobhair do pháistí 12-15bl. Beidh na daoine óga seo ag sealbhú scileanna praiticiúla cumarsáide (ceamara, fuaim, eagarthóireacht, ríomhaireacht) chomh maith le scileanna cumarsáide pearsanta (cur i láthair, plé smaointe, obair foirne agus rl) uilig tré mheán na Gaeilge. Ionad an champa: Acadamh na hOllscolaíochta i nGaoth Dobhair. Tá 15 áit ar an chúrsa seo. Costas 35 euro. Téigh i dteagmháil le Máire ar 087 674 0673/9560657 nó ag an seoladh ríomhphoist mairenicniallais@gmail.com
7-11 Iúil: Campa drámaíochta do pháistí 5-11 bl. le Suzanne Uí Ghallchóir agus Marina Nic Giolla Bhríde. Beidh gné ealaíne i gceist chomh maith mar go mbeidh am curtha ar leataobh achan lá le hobair ar seit i gcomhar le háisitheoir ealaíne. Beidh dráma beag a chur i láthair do na tuismitheoirí ar an Aoine. (Beidh an campa lonnaithe ar an eastáit tionsclaíoch mar sin beidh siad ag tabhairt cuairt ar an áit súgraidh chomh maith i rith na seachtaine.) Tá 20 áit ar an champa seo. Ionad: An Dánlann, Carraic an tSeascáin. Costas 35 euro. Déan teagmháil le Suzanne ag 087 252 9258 nó ag bunabhaile1@gmail.com
Tá na tuismitheoirí seo le moladh agus tá muintir Chonamara ag súil go mór lena dturas ó thuaidh.
• Tá bun mhaoiniú á fháil ag an eagraíocht Tuismitheoirí na Gaeltachta ón Roinn Ealaíon, Oidhreachta agus Gaeltachta.




