||241||
Bhí píosa i nGaelphort inné faoin toghchán seo d'Uachtarántacht Chonradh na Gaeilge. Is dócha gurb é an ceann is neodraí a bhí ann ó bhí an díospóireacht ann ar Glór Anoir Raidío na Gaeltachta seachtain nó dhó ó shin.

An ceann líne a bhí ar ná "Tá Ó hAdhmaill ró-óg go fóill" dar le Mac Fhearghusa"


Chuir sé ag smaoineamh mé ar daoine óga sna déaga sna fichéadaí sna triocadaí a chuaig amach nocha ceathair blian ó shin. Pádraigh Mac Piarais (37), Seán Mac Diarmada (33), Micheál Ó Choileán (26). Bhí Dúbhglás de hÍde féin an-óg nuair a bhunaigh sé an Chonradh (33).

Níl mé ró chinnte cén aois atá ag Ó hAdhmaill, sna ficheadaí déanacha is dócha? Nach cuma? Bhí an Coileánnach mar Cheannaire ar an IRB nuair nach raibh sé ach 29.

Tá an-chuid cruthaithe ag an lead óg seo a deireann leis an sean-lead seo go bhfuil cumas na ceannaireachta atá ar a laghad chomh maith le ceannaireacht aon duine de na hUachtaráin a bhí ag an ngluiseacht seo le fiche nó tríocha bliain anuas! Agus sílim go léiríonn sé abaíocht éigin nuair a deireann sé,"go bhfuil fuinneamh agus taithí ag an mbeirt iomaitheoirí, ach go bhfuil buanna éagsúla acu, a rachaidh chun sochair an Chonartha ar bhealaí éagsúla."  

Ní ceart a bheith ag breathnú ar rudaí mar aois, mar áit chonaithe, mar canúint cainte. Ní coimhlint aoise, ní Baile Átha Cliath i gcoinne an chuid eile den tír é seo. Is troid ar son anam is croí na tíre é seo. Tá a mbuanna féin ag an dá iomatheoir. Go néirí leis an duine is fearr.

Agus go raibh Éire ag Cáit Ní Dhuibhir!

Feach leis ar Bhlag Scott de Buitléir inné "Ró-Óg nó Ró-Shean!"

Tá nascanna chuig blaganna agus nuacht ráitisí eile faoin toghchán spéisiúil seo san alt "Iarrthóir óg d'Uachtarántacht Chonradh na Gaeilge"


