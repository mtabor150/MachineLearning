||68||
Na cúirteann á dhúnadh i gConmara

Is cosúil go bhfuil an Rialtas chun Teach Cúirte Doire an Fhéich i gConmara a dhúnadh.
Dár leis an tSeirbhís Chuirte is fo-oifig de chuid Oifige Chúirt Duiche na Gaillimhe í Oifig Doire an Fheiche. De ghnáth bíonn an oifig ar oscailt gach lá agus cléireach i láthair ann ar feadh trí lá gach seachtain.

Tá athbhreithniú dhá dhéanamh ar sheirbhís na gcúirteanna ar fud na tíre le tamall anuas agus mar chuid de sin tá stádas cúirteanna Inis Mór, An Spidéal agus Doire Né i mbaol. Ach, tuigtear go bhfuil scéala tugtha don fhoireann go bhfuil an oifig riarachán i nDoire Né le dúnadh ag deireadh mí Aibreán.

Ní mó ná sásta a bhí an Breitheamh Cúirt Dúiche i nGaillimh, Mary Fahy leis an gcinneadh mar a léirigh sí nuair a labhair sí sa chúirt sa Spidéal mí Meán Fomhair 2012. (Féach "Judge Lashes out..."  Curadh Chonnachtach i mBéarla).

Deireann an Seanadóir Trevor Ó Clochartaigh i ráiteas ar an Luian: ‘Buille tubaisteach a bheadh i ndúnadh na hoifige seo’, a deir an Seanadóir, ‘agus bheadh amhras orm cé chomh fada is a leanfaí leis na cúirteanna féin i gConamara & Arainn má théann sé seo chun cinn. Buille eile ag an Rialtas seo in aghaidh bunsheirbhísí a bheith le fáil i gceantar tuaithe atá anseo agus is cém ar gcúl mór atá ann’

Mar a léiríodh in alt san Irish Times (Béarla) tá na ceantair tuaithe a thréigint ag an Roinn Dlí & Cirt tré céad stáisiúin de chuid an Gharda Síochana le dúnadh ar an nDéardaoin beag seo (31/1/2013) agus anois tá na cúirteanna le dúnadh chomh maith.

Tá cúrsaí airgid tabhachtach ach is cosúil nach dtuigeann an Rialtas seo gur tír atá á rialú seachas geilleagar.

 



