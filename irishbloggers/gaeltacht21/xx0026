||26||
"....idir an dá linn, tic-toc, tá an t- am ag sleamhnú agus más fíor gur go mall a mheileann muilte Dé, is léir gur níos moille fós a mheileann muilte an státchórais, go speisialta i réimse na teanga."



"..tá an t- am ag sleamhnú.."Seo mar a labhair Seán Ó Cuirreáin ós comhair Choiste Oireachtais i mí Eanáir faoin Straitéis 20 Bliain: "...tá mé go mór in amhras an gcreideann fiú na daoine sin a bhfuil cúram oifigiúil orthu i dtaca le feidhmiú na Straitéise agus na pleanála teanga ina gcroí féin go bhfuil aon seans dáiríre ann go mbeidh rath nó dea-thoradh go cinnte ar na beartais seo. Agus mura gcreideann an lucht ceannais féin é, bhuel, cinnte le Dia, níl mórán cúis ag aon duine eile é a chreidiúint: ní féidir reachtaíocht shóisialta a chur i bhfeidhm mura bhfuil muinín agus tacaíocht an phobail i gcoitinne aici."

Coiste eile!
Anois tá Coiste Comhairleach eile bunaithe ag Roinn na Gaeltachta. Seo é an toradh ar an agóid i mBaile Átha Cliath ar an 15 Feabhra agus ar an máirseál ar an 23 Feabhra ó Oifig an Choimisinéara go Ceanncheathrú Roinn na Gaeltachta. Níl amhrás ar bith gur bealach é seo leis an ngaoth a bhaint amach as na seolta.

Ar an gcoiste beidh ionadaithe óna heagraíochtaí Gaeilge móra agus ó roinnt eagraíochtaí Gaeltachta: Comhlachas na gComharchumann Gaeltachta, Muintearas, Oidhreacht Chorca Dhuibhne, Comhar Naíonraí na Gaeltachta, Óige na Gaeltachta agus Ealaín na Gaeltachta.

Níl aon áit ar an gCoiste Comhairleach seo do ionadaí ó Thuismitheoirí na Gaeltachta (a bhí an-ghníomach sa dá máirseáil), ó na heagraíochta pobail éagsúla, ó Mná Tí na Gaeltachta, ó Eagraíocht na Scoileanna Gaeltachta agus coistí deonacha eile sa Ghaeltacht.

Is sean chleas ag an státchóras nuair a tháinig brú orthu faoi rud éicint, coiste a bhunú, faoi cheannas an státchórais agus ní tharlaíonn tada.


Beidh chéad chruinniú den Coiste Comhairleach seo ar an gCéadaoin, 2 Aibreán ag 11.00 ag oifigí Roinn na Gaeltachta, 23, Sráid Chill Dara i mBaile Átha Cliath!
Toscaireacht!Tá toscaireacht bheag ag dul ann ó Ghaeltacht Chonamara le stocaireacht a dhéanamh ar na ionadaithe éagsúla, atá ceapaithe ar an gCoiste Comhairleach, lena a chur ina luí orthu, gur cheart go mbeadh an coiste in ann cuid dena ceisteanna atá ag déanamh imní dona daoine a bhí ar an máirseáil ar an 23 Feabhra agus a leag isteach sa Roinn an litir achainí don Aire Stáit Dinny Mc Ginley, curtha ar chlár an Choiste Comhairleach: Acht na Gaeltachta 2012 mar shampla agus an gá atá le Bord Oideachas don Ghaeltacht. 


