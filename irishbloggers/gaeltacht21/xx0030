||30||
Ritheadh an rún seo a leanas le móramh mór ag Ard-Fheis an Chomhaontais Ghlais i mBaile Átha Cliath i rith na Deireadh Seachtaine.

"Déanann an Comhaontas Glas cáineadh géar ar an mbéalghrá, neamhréir agus bac leanúnach i gcur chun cinn na Gaeilge ag an Stát, i measc polaiteoirí agus lucht na státseirbhíse araon. 

Tá sé seo á dhéanamh againn mar thoradh ar éirí as an Choimisinéara Teanga mar agóid i gcoinne thoirmeasc an Stáit in aghaidh soláthar bunseirbhísí Gaeilge do chainteoirí Gaeilge, easpa shoiléir chur i bhfeidhm/chomhordú na Straitéise Náisiúnta 20 Bliain don Ghaeilge, agus mar gheall ar an scéal atá faighte againn faoi phlean an Rialtais maolú a dhéanamh ar an reachtaíocht ar chomhionannas teanga atá i bhfeidhm faoi láthair. 

Anuas air sin, ar mhaithe le cabhrú le deireadh a chur leis an mbéalghrá agus fimíneacht stairiúil i leith na teanga sa saol poiblí a bhfuil an oiread sin dochair déanta acu do chás na teanga, tiomnaím an Comhaontas Glas é féin do chur i bhfeidhm Cairt Teanga cheangailteach taobh istigh den pháirtí i mbliana, d’fhonn dátheangachas agus fíor-chomhionannas teanga a dhaingniú taobh istigh dár bpáirtí féin do dhá theanga oifigiúla an stáit."

Má leanann siad an moladh seo nach gearr go mbeidh an Comhaontas Glas mar ceann ródaí i measc na páirtithe eile ag tabhairt a h-áit ceart do Teanga Náisiúnta - an teanga is sine atá á h-úsáid mar teanga phobal sa Eoraip. 

Is léir nach ó na páirtithe éile, is chuma cé chomh díograsach is atá baill aonrach sna páirtithe sin, a thiocfaidh an ceannaireacht sin má fhéacann tú ar na staitisticí seo. Tá comhairthí maith ann mar tá leagan Gaeilge dá bpolasaíthe do Cháin Fhaisnéis 2014 agus faoin Athchóiriú Seanad Éireann foilsithe cheana féin i nGaeilge ar a suíomh, cé go bhfhuil an suíomh féin i mBéarla amháin. 

Cá bhfios go ceann bliana beidh, "fíor-chomhionannas teanga.." daingnithe ar a suíomh, "...do dhá theanga oifigiúla an stáit."


