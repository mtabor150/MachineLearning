||248||

Beidh Gaelscéal, "an nuachtán seachtainiúil Gaeilge is nuálaí, is bríomhaire agus is tráthúla dá bhfuil ann," ar fáil sna siopaí gach Aoine ón 26ú Márta, 2010. Deirtear go dtabharfaidh sé spléachadh do léitheoirí fud fad oileán na hÉireann ar chúrsaí reatha, idirnáisiúnta, náisiúnta agus réigiúnach; oideachas, spórt, cúrsaí saoil, caitheamh aimsire maraon le saol na Gaeilge & na Gaeltachta.

Is nuachtán ildaite, 32 leathanach i bhfoirm tablóideach atá ann a bheidh ar fáil ar fud na 32 condae agus ar shíntúis thar lear. Cuirfidh a suíomh idirlíon www.gaelsceal.ie áis idirghníomhach ar-líne ar fáil do Ghaeil chun iad féin a chur in iúl tré fís, fuaim & focal, chomh maith le caighdeán árd scríbhneoireachta an nuachtáin féin.  (agus é seo á scríobh ní raibh fáil air ach beidh sé le fáil go luath!)

Amach anseo, tabharfaidh fóraim agus blaganna deis do dhaoine gur suim leo, a dtuairimí a nochtadh ar iliomad ábhar. Beidh béim faoi leith ar úsáid na meáin dhigitigh chun ábhar oideachasúil agus eile a fhorbairt.

Scéalta
Má tá suim agat scéalta a chur cuchu nó eolas faoi imeachtaí nó grianghraf nó fógra chuir istigh ann, seo an seoladh r-phoist: eolas@gaelsceal.ie

Ná déan dearmad inseacht don nuachtánaí is ansa leat cóipeanna do Gaelscéal a ordú dhuit.


