||234||
 Dordveidhil an uirlis thuas. Bheadh grianghraf de dhordveidhil eile ann in ionad an chinn seo ach níor shamhlaigh mé - nó níor mhaith liom é a shamhlú - go mbeadh deis agam grianghraf a dhéanamh den dordveidhil eile de bharr beainín óg a bheith ag síorchleachtadh go díograiseach ar an gceann sin.


Is iondúil an gnás abhus agus duine óg ag gabháil don cheol i Scoil Cheoil nach leor feasta tar éis tréimhse de dhá bhliain nó mar sin an uirlis cheoil a chuireann an Scoil Cheoil ar fáil. Níl aon dul as ansin ach infheistíocht a dhéanamh agus an uirlis cheoil is gá a cheannach. Seans go gcuirfeadh an praghas dord le feadh tamaillín i gcloigeann an duine a bheidh ag íoc as!

Ar aon nós, seo píosa a thaitníonn go mór liom. Tráthnóna ciúin, grianmhar, taibriúil san earrach nó san fhómhar a chuireann an píosa céanna i gcuimhne dom.

Sonáidín do dhordveidhil agus pianó le Zoltán Kodály:
 le fuaimniú an ainm Kodály: déanann dordveidhil agus Kodály rím le chéile, nó geall leis.


