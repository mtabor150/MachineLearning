||44||
 
Bhí an duine seo ar an teilifís ar na mallaibh. Rüdiger Gramm is ainm dó agus is curadh na meabhairuimhríochta é. Is féidir leis uimhir i gcumhacht uimhreach eile a ríomh agus an toradh a fhógairt ar an toirt.

Ba í an chéad toradh a ríomh sé ná 73 i gcumhacht 12. Ceann eile 83 i gcumhacht 20, uimhir le 39 deachúil an toradh air sin.

Is amhlaidh gur gnáthduine é, mar a déarfá. Ní idiot savant nó níl uathachas i gceist.  Tá corpus callosum tiubhaithe ann, áfach, rud atá faighte amach ag na heolaithe (corpus callosum an droichead idir an dá leath den inchinn). I gcomparáid le cás an ghnáthduine, is lia réigiúin na hinchinne a mbaineann sé úsáid astu dá bharr. 


