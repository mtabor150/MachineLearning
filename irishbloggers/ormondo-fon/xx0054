||54||

Tá port mór i mBuenos Aires agus mar thoradh air sin tugtar porteño(s) ar mhuintir na cathrach. Nuair a bhí mé sa stáisiún traenach ag iarraidh grianghraif a thógáil den chat fiosrach thíos, chuir seanóir forrán orm agus d'fhiafraigh sé díom an raibh stainnín nuachtán ar nós an chinn ar a raibh an cat fiosrach ina shuí le feiceáil i mo thír cónaithe.

An cat fiosrach - El gato curioso
D'inis an fear cairdiúil céanna dom gur porteño óna chroí amach é agus go raibh sé an-bhródúil as.
Estación Retiro (1)
Estación Retiro (2)
Dhein an t-Uachtarán Menem an córas iarnróid a phríobháidiú sna nóchaidí. Chrap an gréasán iarnróid agus líon na bhfostaithe mar thoradh. Is cosúil, áfach, nár chrap rudaí áirithe eile ina dteannta.

  Estación Retiro (3)

 Estación Retiro (4)
Retiro is ainm don stáisiún agus don cheantar cathrach ina bhfuil sé lonnaithe.




