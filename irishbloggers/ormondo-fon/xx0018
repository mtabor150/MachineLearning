||18||

Seacht mbliana ó shin sa bhabhta deireanach de Chraobh na Sé Náisiún 2007 ba í foireann na hÉireann a bhí ag imirt sa chéad chluiche den lá i gcoinne na hIodáile sa Róimh agus arbh éigean dóibh líon mór pointí a chur ar chlár na scór d'fhonn foireann eile, an Fhrainc, – a bhí ag imirt i gcoinne na hAlbain sa chluiche deiridh den lá - a chur faoi bhrú. Bhí ag éirí go hiontach leis na hÉireannaigh agus 51 pointe aimsithe acu nuair fuair an t-Iodáileach de Marigny úd sa nóiméad deireanach agus ba iad na pointí sin a bhí de dhíth ar fhoireann na hÉireann nuair a chinn an réiteoir teilifíse (TMO) sa chluiche idir an Fhrainc agus Albain go raibh úd aimsithe ag Vermeulen don Fhrainc ag an nóiméad deireanach den chluiche sin cé nach raibh talmhú na liathróide le feiceáil. Níor bhuaigh foireann na hÉireann Craobh na Sé Náisiún 2007 dá bharr sin.
Ar an lá inniu ba é an t-Iodáileach Sarto a chuir foireann Shasana ó rath agus iad ag iarraidh pointí a charnadh d'fhonn foireann na  hÉireann - a bhí ag imirt ní ba dhéanaí sa lá i bPáras - a chur faoi bhrú. Agus sa chluiche i bPáras chinn an réiteoir teilifíse (TMO) gan an t-úd a bhronnadh ar fhoireann na Fraince de bharr pas chun tosaigh a bheith i gceist. Bhuaigh foireann na hÉireann Craobh na Sé Náisiún 2014 dá thairbhe sin. 
Dhein siad éacht.
Nach breátha an t-ádh ná an mí-ádh!








