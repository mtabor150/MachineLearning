||19||

Fuarthas Uli Hoeness ciontach in imghabháil chánach sa chúirt in München inniu agus gearradh píonós príosúin air. D'fhógair an chúirt gur 28,5 milliún euro ar a laghad an méid cánach a choinnigh Hoeness siar go mídhleathach. Gearradh trí bliana go leith air, fad píonóis phríosúin nach féidir a fhionraí.
Tá curtha in iúl ag abhcóidí de chuid Hoeness go mbeidh siad ag dul go dtí an Chúirt Uachtarach chun achomharc a dhéanamh.
Bhí cúig bliana go leith éilithe ag an Ionchúisitheoir Poiblí agus ní féidir a chur as an áireamh go ndéanfaidh seisean achomharc chomh maith.
Tá Uli Hoeness ina uachtarán ar an gcumann sacair Bayern München agus d'fhógair bord an chumainn go mbeidh preasráiteas á eisiúint acu go luath.
Idir an dá linn fanfaidh Hoeness saor faoi bhannaí. 



