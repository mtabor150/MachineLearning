||202||


Tá an cluiche idir an nGearmáin agus Sasanna ag teannadh linn agus thart ar 17:55 ALE Dé Domhnaigh beidh na ciceanna éirice traidisiúnta ar siúl. Gan amhras.

Ach cad is traidisiún ann?
Rud nach dtéann riamh as dáta, b'fhéidir?
Más amhlaidh atá sé níl an ghearrthóg thuas as dáta fós. D'fhoilsíodh í sa nuachtán The Sun thart ar ceithre bhliain ó shin roimh Chorn an Domhain sa Ghearmáin.
Ó tharla go raibh rialtas na Breataine buartha faoin dochar a ndéanfaí don chaidreamh idir an stát sin agus an nGearmáin dá mbeadh na leantóirí Sasanacha ag canadh a n-amhrán traidisiúnta ar fud na sráideanna. Chuir siad moladh dá bharr faoi bhráid na leantóirí gan ach na h-amhráin mhúinte neamhúrchóideacha a chasadh, nó a scairteadh. Agus ní h-amháin sin, ach ba chóir dóibh - dar leis na maorlathaigh (a mbíonn, mar is eol, buandlúthchaidreamh acu riamh leis an réaltacht) - na h-amhráin siúd fiú a chanadh i nGearmáinis.

Chuige sin cuireadh aistriúcháin de roinnt de na h-amhráin ar fáil ar shuíomh idirlín de chuid na roinne rialtais a bhí freagrach as na cúrsaí tromchúiseacha céanna. Ós rud é nach raibh sárú an nuachtáin le fáil, áfach, cuireadh a h-aistriúcháin féin ar fáil ag The Sun - an tseoid thuas ina measc.

"Gott Speichern Unsere Liebenswürdige Königin" nó, leis an leagan ceart ó thaobh na gramadaí de a chur ar fáil, "Gott speichere unsere liebenswürdige Königin".

Deirtear go minic go mbíonn níos mó saoirse ag iriseoirí a úsáideann an Ghaelainn a thuairimí a nochtadh go neamhbhalbh mar ní bhíonn siad faoi mhaoirseacht ag an dream atá callánach ach aonteangach.

An é gur theastaigh ó The Sun mian dá cuid - a bheadh thar a bheith conspóideach dá bhfoilseofaí i mBéarla í - a nochtadh, ach i a bheith faoi choim na Gearmáinise: mar atá: Go stórála Dia ár mbanríon dhil?


