||154||
Athchraol TG4 an clár Imeacht na nIarlaí aréir. Níl sé ar fáil ar shuíomh TG4 go fóilleach ach is fiú é a fheiceáil nuair a chuirtear suas é. 
Toisc gur clár TG4 atá ann bhí teanga dhúchas Ó Néill agus Ó Dónaill á labhairt ag na Gaeil, seachas Béarla mar a dteanga labhartha, rud a bhítear ag súil leis ó chláracha staire ón ré chéanna a chraolann RTÉ. 

Ach más dul chun cinn Gaeilge á labhairt ag Gaeil tá drogall fós ar na léiritheoirí céanna na Gaeil a chóiriú ina n-éadaí dúchas. (Féach thíos) 
Faisean Shasana ón ré sin a bhíonn á chaitheamh acu i gcónaí. Ní bhíonn tasc nó tuairisc de léine na muinchillí fada, nó den chasóg ornáideach nó a mbrait lena ndathanna dána.  

Am éigin amach anseo beidh clár staire faoi na Gaeil le feiceáil againn, agus beidh beagnach gach rud in ord le cúnamh Dé agus roinnt taighde .i. teanga, gruaig agus éadaí. Ach is fada uainn an lá sin anois.


