||238||

An féidir an taoide a chasadh in aghaidh athrú aeráide faoi chóras an tsaormhargaidh .i. faoi nua-liobrálachas .i. faoi chaipitleachas?

In dhá fhocal, ní féidir.

Ní féidir ar chor ar bith i ngeall ar nádúr an chórais féin.
Tá na fadhbanna timpeallachta is measa atá ar an domhan ansin de bharr an chórais eacnamaíoch atá i bhfeidhm faoi láthair. Tá scrios éiceolaíoch mar bhunchloch nó dúshraith don chóras sin.
Ní fíor-réiteach éiceolaíoch aon réiteach atá bunaithe faoi loighic an chórais sin, a mhalairt.

Córas eacnamaíoch atá go hiomlán dobhuanaithe is ea caipitleachas domhanda:

(1)Tá an córas sin ag iarraidh caipitil a charnadh i gcónaí, as sin ní foláir síor-tháirgeadh a dhéanamh chun brabús a chinntiú. Caithfidh an córas a bheith ag fás i gcónaí, mura bhfuil sé ag fás tá sé ag fáil bháis. 
Aon chóras a gcaithfidh a bheith ag fás go deo rithfidh sé in aghaidh na faidhbe go bhfuil acmhainní an domhain finideach.
(2)Truaillíonn a chóras talmhaíochta an timpeallacht ach fós ní sholáthraíonn sé a dhóthain bia, nó caighdeán maith bia.
(3)A ollscrios timpeallachta leanúnach, arís tá an domhan finideach. Níl sa domhan ach uirlis chun brabús a shaothrú, breathnaítear ar gach dúil a bhfuil ann mar chaipiteal.
(4)Méadaíonn sé an neamhionannas saibhris laistigh de thíortha agus idir tíortha féin.
(5)A shíor-thóraíocht ar fhreagra draíochta chun a fhadhbanna sóisialta agus éiceolaíoch a réiteach ag teacht as a ghníomhartha féin.

Más mian linn athrú aeráide a stopadh, agus todhchaí an chine dhaonna (mar a thuigeann muid é) a chinntiú, níl aon rogha loighciúil eile againn ach córas an chaipitil a thréigean ar fad.
Luíonn tosaíochtaí an chórais seo do bhrabús agus brabús amháin. 

Sin thuas m'achoimriú ar an alt seo sa Monthly Review.  Alt fada a mholfainn.









