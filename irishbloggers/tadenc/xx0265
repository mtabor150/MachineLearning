||265||
Táim in éad leo siúd a chonaic na bóilídí tráthnóna inné.

Mar a dúirt mé céanna chonac ceann amháin i mo shaol, agus bhí sé chomh hiontach sin gur cuimhin liom go cruinn é amhail is gur tharla sé inné.

Ach, an ceann a chonac mé ní shílim go raibh sé leath chomh mór agus na cinn feicthe ag daoine timpeall na tíre inné. Chlúdaigh iarsmaí na dreigíte móire seo an tír ar fad.
B'fhéidir mar gheall ar a mhéid beidh seans ann é a aimsiú. Bheadh sé cosúil le bua lottó ceann mór a aimsiú óir beidh luach ar chuid de dhreigít, faightear cúpla céad euro in aghaidh an ghraim.  

Tá an méid sin suime ag daoine inniu agus inné sna bóilídí go bhfuil suíomh Réalteolaíocht Éireann briste fós.

Seo físeán a cuireadh suas ar You Tube de bhóilíd, mar dhea!!!! Bhí an físeán céanna ar an nuacht RTÉ!
Tá sé ag bogadh i bhfad Éireann rómhall do bhóilíd, agus más bóilíd atá ann ní bheadh seans agat físeán fada a ghlacadh, ar chor ar bith óir ní mhaireann sé ach soicind amháin toisc go bhfuil sé ag gluaiseacht chomh tapaidh sin. 
Magadh atá ann mar sin. 
Tá sé ró-dhearg freisin. Bíonn cuma níos gile orthu.


