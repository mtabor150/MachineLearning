||319||
Chonaic mé an t-alt seo san Irish Times ar maidin;

"Cúis áthas domsa agus don Ghaeilge" a d'fhógair Tiarna Chorr na Móna go mórtasach sa Dáil inné ar an nuacht go raibh 20,000 iarratas faighte ag Foras na Gaeilge i gcomhair ciste billiún euro. Duais a cuireadh ar fáil -go drogallach- do nuachtán seachtainiúil i ndara-phríomh teanga Ireland Inc.
Cad is fiú 20,000 iarratas gan plean 20,000 bliain a d'fhreagair Michael "My 2cents" Rinn, i ndíospóireacht an-teasaí, an-sexaí,  i stíl agallaimh beirte nach raibh feicthe sa Dáil ó scannal Fhóirdheontais na mBó Beannaithe.

Creidtear anois nach bhfuil ach seisear san iomaíocht le seans measartha fágtha acu. Is iad a leanas; Nuacht9go5, Funkynuacht3000, Nuacht24/365, NuachtNuachtNua, Insideoirishnews5, agus NuachtChonnachtaigh.
In agallamh leis an Irish Times (an t-aon fhoilseachán Gaeilge in Éirinn i láthair na huaire) mhínigh Eoin Teige Ó Dairbhí ó Funkynuacht3000 an fáth a bhfuil spéis aigesean agus leath Carrowroe sa gcomórtas. "Leis an recession faoi lánseol, agus bills agus morgages ag ardú chuile lá bhí sé orainn rud éicínt a dhéanamh agus dhéanfadh billiún euro d'infheistíocht ionamsa agus i muintir an Cheathrúin Ruaidh an-difríocht inár saol. Ó, agus níor mhaith linn aon airgead Gaeilge a fheiceáil ag dul ó dheas do na focair siúd i Múisc Chiarraí"

Mhínigh Marty Joe Brown, ó NuachtChonnachtaigh, a sheasamh sa chomórtas; "'tis very little of the Irish I do undershtand, but, I know the colour of money, and by Jesus we'd love a lickeen a' that shtamp"

Bhí tuairim difriúil ar fad ag "iriseoir" ó Nuacht24/365 Éamon "Ar son na Lost-Cúise" Ó Reachtairí; "Ní thuigeann na lads eile seo cad is fíor-obair dheonach ann ar chor ar bith. Cá raibh siad nuair a bhí muid ag tógáil  feamnach ón gcladach le cur ar an ngort lom agus ag scríobh ailt eacnamaíochta is polaitíochta agus filíochta ag an am chéanna? Ní scríobhfaidh mise aon focain ní má tá airgead i gceist! Sin saorálaíochas, is focain laochra muid i Nuacht24/365! " 


