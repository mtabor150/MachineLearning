||209||
(imprisean ealaíontóra de Cygnus X-1) 

Dar le teoiric nua ó Nikodem Poplawski sa roinn fhisice in Ollscoil Indiana is éard atá inár gcruinne ná cuid inmheánach de dhúpholl. Cuid inmheánach de dhúpholl atá lonnaithe i gcruinne eile, i réaltacht difriúil.

Ní théann ábhar atá súite isteach sa dúpholl go dtí neamhní, ach a mhalairt dar leis.
Aon ábhar a théann isteach i ndúpholl ní scriostar é ach caitear amach ar thaobh eile den dúpholl é, ag rud a thugtar "poll bán" air, agus an gníomh seo ag cruthú cruinne eile.

Ag cruthú ollphléasc más mian leat!

Thuar Einstein go rachadh ábhar go dtí singilteacht imtharraingteach dá rachadh sé isteach i ndúpholl, á scriosadh, ach, dar le samhlacha matamaiticiúla nua Phoplawski ní scriostar iad agus caitear amach ar an taobh eile. Cosúil le poll péiste.

Mar sin, más fíor an teoiric seo, d'fhéadfá cruinní eile a bheith sa taobh eile de gach uile dhúpholl atá inár gcruinne, d'fheadfadh na billiún cruinne a bheith ag fás as dúphoill ár gcruinne.
Aon am atá dúpholl cruthaithe agus a thosaíonn sé ag sú isteach ábhar ón chruinne sin tá cruinne úrnua cruthaithe ar an taobh eile i réaltacht go hiomlán difriúil.

Tá rothlú ar leith ag dúphoill mar sin táthar ag súil más fíor an  teoiric seo, agus na samhlacha matamaiticiúla, go mbeadh rothlú ar leith ag ár gcruinne. Rothlú a fuair sé  óna mháthair dúpholl i gcruinne eile!
Ach chun é seo a chruthú ní mór  fanacht do thurgnaimh eile amach anseo.

Agus caithfear an cheist a chur; cá bhfuil Dia sa chruthú seo?
Nuair a chliseann ar réalta agus a chruthaítear dúpholl agus as sin ag cruthú cruinne an bhféadfaí a mhaíomh go bhfuil Dia éigin freagracht as?
Más as tóin dúphoill a tháinig gach uile rud, agus an dúpholl sin ag teacht as cruinne eile a tháinig as tóin dúphoill etc. cá bhfuil an cruthaitheoir?

Tá rud éigin an-mheicniúil faoi...

---------------------------------------

'Dhiabhail, tá ceann ag teastáil uaim" 






Sílim go mbeadh sé go deas le radhairc ó Chorca Dhuibhne nó ó Tóin Chruacháin


