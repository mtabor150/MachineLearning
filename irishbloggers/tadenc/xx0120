||120||
Seans go raibh an grianghraf seo thíos feicthe agat cheana, tá sé éirí víreasach mar a déarfá. Tá aghaidh lucht an idirlín ar an gcnuasach ina bhfuil sé. Taispeánann sé oibrí ag siúl amach as a hionad oibre, monarcha a dhéanann páirteanna le haghaidh Apple, HP agus Dell.
Suiteáladh na heangacha ar thaobh an fhoirgnimh chun stop a chur leis an méid daoine a bhí ag léim amach as an monarcha seo, agus monarchana eile dá leithéid, ag iarraidh lámh a chur ina mbás féin.

Agus nuair a chonac an ceann seo smaoinigh mé ar an toirt faoi cad atá ag rá ag an Mharxach, Cumannach agus fealsamh Slavoj Žižek faoin sórt caipitleachais, dar leis, atá i ndán dúinn. 
Tá an stát leasa marbh a mhaíonn sé ina leabhar nua, nó beidh sé ar aon nós. Ní féidir leis leanúint ar aghaidh laistigh den chaipitleachas atá i bhflosc foréigneach faoi láthair. 
Is éard atá i gceist leis an "stát leasa", nó stát daonlathach caiptileach a thugann cosaint áirithe leasa dá phobal ó chaipitleachas. Cosaint faighte ag an lucht oibre féin trí gníomhú díreach.

Tá an ghéarchéim eacnamaíochta atá ag dul ar aghaidh inniu ag tabhairt an deis is fearr ariamh do lucht caipitil an córas "a fheabhsú", a gcumhacht a láidriú agus "éifeachtúlacht an chórais a mhéadú" .i. tuarastail a ísliú, dúshaothrú ar son brabúis a mhéadú, an timpeallacht a thruailliú agus seilbh ar chaipiteal a dhaingniú níos mó etc etc.   

Taispeánann an tSín dúinn an saghas caipitleachais a oibríonn go héifeachtach agus atá níos dinimiciúla, le dúshaothrú níos táirgiúla nó is féidir le caipitleachas i dtíortha a chleachtann daonlathas buirgéiseach a bhaint amach.    
"Caipitleachas le luachanna Áiseacha" a thugtar air nó i bhfocail eile "Caipitleachas Údarásaíoch" 

Agus cén cuma a bheas ar dheireadh an stáit leasa? Tá an baol ann go bhfeicfidh muid féin go luath, shroich ár ráta bannaí 10 mbliana 6.8% ar maidin.


