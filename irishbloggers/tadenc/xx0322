||322||

Na Glasaigh - ar bualadh bob orthu? Sin í an cheist ar an nDruma Mór an tseachtain seo. 
Na Glasaigh - ar bualadh bob orthu? Faoi láthair tá an phobalbhreith ag rá go gcreideann cúigear nár bhualadh bob orthu, a chréatúir.
Na Glasaigh - bualadh bob orthu. Má chreideann éinne faoin am seo nach bhfuil dara rogha ag an rialtas ach NAMA (mar atá sé) a chur i bhfeidhm tá bob buailte orthu. 

An Pobal - ar bualadh bob orthu? Tá daoine chomh scanraithe roimh an gcúlú seo go bhfuil siad toilteanach aon ní a chuirtear faoina mbráid a slogadh siar. Táthar sa rialtas ag rá; níl dara rogha againn! Seo an t-aon chluiche ar an mbaile! Ní mór dúinn gníomh a dhéanamh a chinnteoidh go mbeadh creidmheas ar fáil sa chóras arís go luath. 
An Pobal  - bualadh bob orthu. Sílim go bhfaigheann an Pobal a n-eolas faoi cad is ceart is cóir agus ar a leas ó na nuachtáin a léann siad nó na cláracha reatha teilifíse is raidió a bhreathnaíonn siad. Agus mar gheall ar aineolas iriseoirí is tráchtairí sna meáin seo tá an pobal ag smaoineamh mar a smaoiníonn siadsan ar an raidió nó ar an teilifís .i, ní thuigim é seo, níor mhaith liom é a thuiscint, ach tuigim go bhfuil géarghá rud éigin a dhéanamh. Ergo glacfaidh mé le NAMA. 

N'fheadar ar labhair Morgan Ó Ceallaigh ar an ábhar seo roimhe, ach seo an chéad uair a chonaic mé alt uaibh maidir le NAMA. 
Faraor ní scríobhann Ó Ceallaigh agus a leithéidí do nuachtáin amhail an Sun, Sunday World, News of the World, The Star, Oirish Mail srl srl.


