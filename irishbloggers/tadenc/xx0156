||156||
Tugann David Manning de MediaBite.org amharc an-chuimsitheach, san alt seo, ar an chaoi ar tuairiscíodh na dúnmharuithe de na naonúr as an Tuirc a bhí ar bhord an Mavi Marmara agus an chaoi, go ginearálta, a dtuairiscíonn na meáin abhus scéalta faoi choimhlint Palaistín-Iosrael.

Uaireanta mura dtuigeann go bhfuil muid ag léamh ailt atá lán le "teanga na cumhachta" is deacair dúinn an chiall go mba chóir dúinn a bheith ag baint as scéalta cogaidh agus dúnmharuithe.  

Mura bhfuil an t-alt ar bharr na blagmhíre feicthe agat cheana mholfainn é a léamh.
Mura bhfuil MediaBite ar do Goolgereader mholfainn é a chur leis.

Ba léir go mbíonn duine éigin ar fhoireann an Irish Times á léamh agus ní mó ná sásta a bhí an t-iriseoir sinsearach le hanailís Manning (Féach anseo). Ag cur "self-serving selective quotes" i leith a alt.
Faraor don Irish Times agus a lucht léitheoireachta níl aon ghá le hinsintí bréaga ar thuairisciú an IT, óir glacann siad go fonnmhar le teanga na cumhachta.

Ar ndóigh níl aon chiall a bheith ag léamh aon tuairiscí sna meáin faoi ghníomhachtaí Iosrael mura dtuigtear go beacht na 10 miotas is mó faoin gcoimhlint áirithe seo.


