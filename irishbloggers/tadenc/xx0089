||89||
Aréir bhí clár speisialta den Imeall tugtha in ómós do shaol agus shaothar an aisteora Mick Lally, a fuair bás de bharr tinnis ag deireadh mí Lúnasa i mbliana.
Bhí mé thall sa Ghréig ag an am, agus mar sin chaill mé deis cloch a chur ar charn agus m'ómós féin a thaispeáint don bhfear ar an chúinne chiúin seo den idirlíon.

Chas mé leis i mBaile Átha Cliath tráth. Bhí mé ag ligean mo scíth sa Dame Tavern -ag éalú ón tsiopadóireacht a bhí mo chailín ag déanamh- agus ag breathnú ar Chluiche Ceannais Chúige Uladh. Shuí sé síos sin aice liom le breathnú ar an gcluiche freisin, agus bhí roinnt cur is cúiteamh eadrainn faoin gCraobh (as Gaeilge ar ndóigh). Fear uasal lách a bhí ann caithfear a rá.

I ndiaidh an chláir ómós bhí clár ar leith fíor-spéisúil eile bunaithe ar an dráma "Scéalta ó Theach na mBocht". Ina dtaispeánann an Maolallach a chumas iontach aisteoireachta mar an tiarna talún le linn an Ghorta Mhór.
Níl sé suas ar shuíomh TG4 go fóill, le cúnamh Dé beidh sé go luath. Is fiú súil a chaitheamh air má fhaightear an deis.


