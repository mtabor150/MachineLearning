||245||
Cúpla rud a rith liom le linn an deireadh seachtaine:


Ar dtús Albert Einstein agus an gá le sóisialachas, mar a mhínigh sé ina aiste "Cén Fáth Sóisialachas?" a foilsíodh san iris Monthly Review i mBealtaine 1949.
"The profit motive, in conjunction with competition among capitalists, is responsible for an instability in the accumulation and utilization of capital which leads to increasingly severe depressions.
Unlimited competition leads to a huge waste of labor, and to that crippling of the social consciousness of individuals ....
This crippling of individuals I consider the worst evil of capitalism. Our whole educational system suffers from this evil. An exaggerated competitive attitude is inculcated into the student, who is trained to worship acquisitive success as a preparation for his future career.
I am convinced there is only one way to eliminate these grave evils, namely through the establishment of a socialist economy... In such an economy, the means of production are owned by society itself and are utilized in a planned fashion." Is fíor dó. Is annamh a bhí sé mícheart. Agus ní luíonn sé le ciall nó réasún ar bith nach n-aontódh muintir an domhain leis.

Faraor don lucht oibre, i ngeall ar mhíléamh, d'aon thuras, ar theagasc Mharx agus á ionannú le Boilséiveachas nó Cumannachas Sóivéadach tá daoine cúthaileach anailís intleachtúil de Mharxachas ar chaipitleachas a úsáid.
I bhfocail Thomáis Mhic Shíomóin san iris An Bhratach Dhearg i Samhain 2000 -maidir leis an ghéilleadh seo don fheachtas bolscaireachta agus leathfhírinní ar anailís Marx:"b'ionann sin agus diúltú don arm is riachtanaí in armlann an lucht oibre le cur in aghaidh idé-eolaíocht úd na sainte atá mar urlár i dtólamh faoi chóras an bhrabaigh" --------------------------------------------
Rith sé liom Dé Sathairn go bhfuil fadhbanna feirge agus fuatha ag an bhfear grinn David McSavage.
Bhí drochthaispeántas amach is amach aige san International. Fuair sé bás ar an ardán mar a deirtear sa ghnó áirithe sin.
Is fuath leis an bhfear seo Éireannaigh, is fuath leis an tír, is fuath leis an chaoi ar ólann muid an iomarca. Is fuath leis an eaglais. Is fuath leis easpa cumas machnaimh na nÉireannach. Is fuath leis beagnach gach rud, agus tá fearg air dá bharr.
Tagaim leis ar bhealach áirithe faoi roinnt rudaí, ach, caithfidh sé slí níos fearr a aimsiú chun a thuairimí faoi na rudaí seo a chur i láthair, go greannmhar! Seanmóireacht fheargach a thabharfainn ar a sheó, agus ní théann seanmóireacht leadránach síos go réidh le daoine i gclub grinn!

Ar an lámh eile sílim go bhfuil fuirseoir den chéad scoth ag obair in Éirinn faoi láthair, is é  Astrálach, Damien Clark an fuirseoir sin. Bhíos sna trithí gáire leis an bhfear seo, ar fheabhas go deo. Mholfainn go mór ceann dá sheónna a fheiceáil sula dtéann sé abhaile. Mholfainn a sheó thar aon fhear nó bhean ghrinn eile atá ag dul thart faoi láthair.
Beidh sé le feiceáil anocht sa Woolshed baa (pub nach dtaitníonn liom) ar shráid Pharnell, mar fhear tí.
------------------------------------------

Éinne a bhfuil aithne acu ormsa déarfaidís leat go bhfuilim an-dheacair a shásaimh ó thaobh tithe tábhairne de. Is fearr liom "pubanna do na seandaoine" de réir dealraimh .i. pubanna le carachtair .i. pubanna ina bhféadfaí comhrá a dhéanamh.
Mar sin is fíorbheagán tithe tábhairne sa phríomhchathair a thaithíonn liom, fiú na cinn le "carachtair" mar dhea .i. The Stags Head!
Ceann atá ard ar mo liosta is ea Tigh Uí Riain i nDumhach Thrá.
Is breá liom pionta ann san iarnóin i ndiaidh siúlóid fhada timpeall shléibhte Chill Mhantáin.
Is féidir stobhach fíor-bhlasta a fháil do €5, agus pionta pórtair den chéad scoth do €3.45 i dtimpeallacht bhreá. Níl a shárú le fáil i mBaile Átha Cliath.


