||461||
Chonaic mé le linn na deireadh seachtaine go raibh lucht na Síne i mBleá Cliath ag baint an-sult go deo as ár ndaonlathas breá lena n-agóid in aghaidh "polaitiú na gcluichí Oilimpeacha in Éirinn agus timpeall an domhain ag na meán cumarsáide".
Faraor, an rud a sheas amach dhomsa faoin agóid pro-Oilimpeach seo -seachas na hamhráin á gcasadh ar son Rialtas na Síne agus an tSín i gcoitinne- ná an fhíric nach raibh ach b'fhéidir dhá nó thrí bhratach Oilimpeacha ann, an chuid eile déanta suas de bhratacha dearga móra na Síne, bhí siad caoga ann.
Chonac freisin an seanadóir David Norris ag breathnú ar chúrsaí thaobh amuigh den GPO, croílár daonlathas na nGael más é do thoil é.
Níl's agam ar thuig na Sínigh Cumannacha an íoróin !

Óir is bolscaireacht chumannach a bhí thaobh thiar d'agóid seo níl aon amhras faoi.
Mar sin nuair a tháinig Síneach óg chugam lasmuigh den Ard-Oifig an Phuist lena bhileog bholscaireachta faoin tSín agus cé chomh hiontach is atá sí ó thaobh cearta daonna de chuir mé an cheist dó, go dalba.
"An é seo an agóid ar son saoirse na Tibéide?"
"Ní hea", ar sé go feargach, "'sé seo agóid in aghaidh polaitiú na gcluichí Oilimpeacha, ní bhaineann cás na Tibéide leis na cluichí" a bhí a aisfhreagra dhomh.
"Más agóid Oilimpeacha frith-pholaitiú atá ann, arsa mé, cén fáth go bhfuil i bhfad Éireann níos mó bratach na Síne le feiceáil?"
Mo lean b'in deireadh lenár gcomhrá.
Níl's agam ar thuig na Sínigh an íoróin leis an agóid frith-pholaitiú agus na bratacha polaitiúla!

Agus b'in an chéad uair a bhraith mé gur chóir do lucht na nOilimpeach a bheith náirithe go bhfuil an tseans agus an ardán seo tugtha do Pháirtí Cumannach na Síne bolscaireacht lofa s'acusan a chuir chun cinn timpeall an domhain.


