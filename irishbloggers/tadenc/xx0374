||374||
Lá bog gréine, brothallach, gaoth aniar. 

Achainí fíorthábhachtach ar cheist a bheas tionchar aici ar na glúinte in Éirinn. 
Ceisteanna crua tábhachtacha le cur ar Theachtaí Dála. 

Molann an Luasach gur chóir na ceisteanna a sheoladh chuig chuile Theachta Dála, ní shílim go bhfuil gá, go háirithe ón méid a fuair mé ar ais ó theachtaí dála atá sa bhfreasúra. Táid go huile is go hiomlán in aghaidh NAMA. 

B'fhéidir go mbeadh níos mó tairbhe as an achainí dá seolfaí chuig Glasaigh is neamhspleáigh amháin. Beidh baill Fhianna Fáil ag déanamh mar a mholann an Príomh-Aoire dóibh a dhéanamh agus leanfaidh siad na ceannairí truaillithe ina mbeart mímhorálta.
Ní amhlaidh leis na Glasaigh agus na neamhspleáigh. Cinnte ní bheidh fonn ar na Glasaigh an rialtas a tharraingt síos ós rud é go mbeidh deireadh leo chomh luath agus atá olltoghchán ann, ach tá an cheist seo i bhfad Éireann ní ba thábhachtaí ná saol pháirtí polaitíochta amháin.


