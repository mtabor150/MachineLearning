||246||
Seo scéal nach mbeidh teoiricithe comhcheilge ag tabhairt mórán airde air. Is scéal é freisin nár mhaith leis na comhlachtaí ola agus gáis tú a fheiceáil ach an oiread.

D'fhéadfaí frithbholscaireacht a thabhairt air, ach ní frithbholscaireacht atá ann.
Eolaíocht atá ann. Sin an méid. Taighde, tástálacha, léirmheasanna agus anailís foilsithe in irisleabhair eolaíochta. Ní ailt bunaithe ar thuairimí gan bhunús, mar a fheictear ar an idirlíon nó i nuachtáin Shasanacha maidir le hathrú aeráide de.

Tagann an eolaíocht seo ar sála na nuachta gur tháinig fianaise a tugadh d'fhiosrúchán parlaiminteach sa Bhreatain faoi na ríomhphoist sin , gur tháinig an fhianaise sin ó shainchomhairleoir a oibríonn le haghaidh Shell, British Gas, agus Petroleum Development Oman!

Agus maidir le Shell agus Ros Dumhach de bhí sé ana-spéisiúil nach raibh, agus nach mbíonn, fonn ar Shell plé a dhéanamh go hoscailte ar aon ghné den tionscadal neamh-tástáilte seo. Bhí an fhíric seo go han-soiléir arís aréir ar chlár TV3. Is fiú go mór breathnú ar ar chlár sa nasc sin. Mholfainn breathnú air le haghaidh na bhfíricí agus le haghaidh tuairim John Monaghan de Phobal Chill Chomáin ach go háirithe.
Ós rud é gurbh é seo an chéad seans a fuair sé ar teilifís tuairim an phobail féin maidir leis an tionscadal* a thabhairt ar chlár cúrsaí reatha in Éirinn.

Mar a mhaígh Seoirse Orwell;   "In a time of universal deceit — telling the truth is a  revolutionary act"

* Táid ar son an gháis ach in aghaidh an chaoi a bhfuil sé ag teacht i dtír in aice lena dtithe, faoi ardbhrú.


