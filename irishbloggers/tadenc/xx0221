||221||
"Tá cara liom a bhfuil gach creideamh  eile caillte aige, sa tír, sa Stát,  san eaglais, san eacnamaíocht "
Chuir alt an Titlaigh é seo i gcuimhne dom. An scála fuatha, nó scála fuatha na hÉireann ba chóir a rá.
Tá sé ag éirí níos deacra coinneáil suas le lucht na bpraiseach in Éirinn. Tá líon chomh mór acu ann.
Dreamanna anseo is ansiúd, chuile áit. Ceann acu ag coinneáil éigniú leanaí faoi rún. Ceann eile ag éigniú an phobail, go léir ar feadh na nglúin, ó thaobh an airgeadais de!

Déarfainn go bhfuil polaiteoirí agus baincéirí ar bharr an liosta toisc go bhfuil an nuacht seo úr te bruite.
Ach is deacair a bheith cinnte faoi cé acu is measa i súile na nÉireannach, na polaiteoirí nó na baincéirí?
Tá limistéar liath ann ós rud é nach mbeadh sé éasca idirdhealú a dhéanamh eatarthu an dtuigeann tú.  Is ball den chóras baincéireachta lucht Fhianna Fáil.

Is dóigh liom go bhféadfaí a mhaíomh go bhfuil caipitleachas nua-liobrálach ar bharr an liosta!


