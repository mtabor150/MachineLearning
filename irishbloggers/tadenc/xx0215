||215||
Labhair an meitéareolaí is láithreoir aimsire Evelyn Cusack (thuas) le beagán iontais ina glór i ndiaidh nuacht ag a 9 aréir. Cosúil le haisteoir ar stáitse ag iarraidh mothúcháin a thaispeáint bhí sí ag cur in iúl dúinn go raibh 2009 an cúigiú bliain is teo ó thosaigh na taifid aeráide ionstraimeach timpeall 1850. (Bhí 2009 an dara bliain is teo ó thosaigh na taifid ionstraimeach ó NASA)
Mhaígh sí go raibh na deich mbliana idir 2000 agus 2009 na deich mbliana is teo ar an taifead a bhí curtha le chéile ag 189 oifig meitéareolaíochta náisiúnta (WMO).

Rud maith go bhfuil Met Éireann ag labhairt faoin eolaíocht seo agus ag moladh do dhaoine cá bhfaighidh siad na tuairiscí i leith téamh domhanda. Seachas ag ligean do dhaoine a dtuairimí a thógáil óna meáin anseo agus colúnaithe tuairimíochta go ginearálta.

"An cúigiú bliain is teo!" a scairt mo chailín ar raiteas Cusack  "ariamh?" a  lean sí le hiontas!
Mhínigh mé di go raibh an teocht tógtha ar bhun domhanda, thar bhliain.

Táim díreach tar éis é seo a sheoladh chuici mar mhíniú níos fearr.


Tá an tuairisc ón WMO le léamh anseo mar pdf, tá sé leagtha amach go snasta, scríofa i dteanga nádúrtha agus níl sé rófhada ar chor ar bith.


Féach 1997 agus 1998 thuas. Táid i measc na mblianta is teo ar na taifid de bharr El Niño láidir a mhair níos faide ná mar is gnách.

Ach fós tá an treocht i dtreo ardú i dtéamh an domhain, go díreach mar atáthar ag tuar:



Níl aon rud maith i ndán dúinn má leanann an treocht seo ar aghaidh!


