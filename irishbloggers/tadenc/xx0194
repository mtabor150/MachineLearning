||194||
Bíonn breall ormsa cosúil le cách. Creidim i rudaí a deirtear sna nuachtáin! Agus is duine mé a dhéanann iarracht gan faic a chreidiúint óna meáin chumarsáide. Dá léifinn alt tuairimíochta ó aon nuachtán Éireannach ag maíomh go raibh an spéir gorm bheinn ag ceapadh gur tháinig athrú uirthi thar oíche agus go mbeadh corcra nó dath eile uirthi.  

Cúis an-díomá pearsanta a bhí ann dom féin mar sin gur chreid mé an méid a mhaítear sna meáin faoina dúirt Evó Morales uachtarán réabhlóideach na Bolaive maidir le daoine aeracha. 

Bhí díomá an domhain orm go bhféadfadh sóisialach a bheith chomh cúngaigeanta agus a bheith glan in aghaidh bunphrionsabal an tsóisialachais fhéin. 
Conas is féidir le fear cliste mar Mhorales a bheith ag ceapadh a leithéid? a bhíos féin ag ceapadh
Bhí meas mór -an-mhór ar fad- agam don fhear, agus chaill mé misneach de bharr. 
Ní dheachaigh mé ar thóir níos mó eolais, mar níor mhaith liom níos mó a chloisteáil...
  
Bhí alt san ITar maidin ag tosnú leis an maíomh céanna:
"HOMOSEXUALITY IS caused by eating chickens, according to the Bolivian president" Á Foc, diomúch arís a bhí mé. 
Focain amadán d'uachtarán, a dúirt mé liom féin. 
Tá cuma na geilte ort anois agus tharraingt tú do réabhlóid thíos leat a bhíos ag ceapadh. 

Ach táim díreach tar éis an bhlagmhír seo a léamh. (Mholfainn é)

Agus tá an sliocht ann faoi cad go díreach a dúirt Morales:

“El pollo que comemos está cargado de hormonas femeninas, por eso cuando los hombres comen esos pollos tienen desviaciones en su ser como hombres” 

Nílim diomúch a thuilleadh. Tá níos mó le léamh ina leith ar an bhlag luaite thuas.  

Cad é an chleacht atá foghlamtha agam arís!? 
Ná creid focal, focal ar bith. Go brách! 
Go háirithe maidir le réabhlóidí sóisialacha Mheiriceá Laidineach.


