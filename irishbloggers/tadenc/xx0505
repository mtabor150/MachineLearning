||505||
Craoladh clár, i mbliana seo, ar stair na hÉireann ach níor luadh teanga na nGael nó fiú stair na nGael sa gclár.
Is léir fós go bhfuil "An Ghaeilge" ina drochfhocal dearg i measc lucht scríobh na staire in Éirinn sa lá atá inniu ann.
Creidtear gur thosaigh stair na hÉireann sa naoú haois déag agus an fichiú haois, óir ní raibh trácht dá laghad ar Micheál nó Fear Feasa agus na fir eile a scríobh na hannála stairiúla. Ní raibh trácht ar Seathrún mac Shéamuis mhic Thómais Céitinn  agus a leabhar mór Foras Feasa ar Éirinn fiú amháin, ná bac le muintir Mac Fhirbhisigh as contae Shligigh. Giolla Íosa Mór mac Donnchadh Mac Fhirbhisigh nó Dubhaltach Óg mac Giolla Íosa Mór mhic Dhubhaltach Mhór Mac Fhirbhisigh agus na leabhair s'acusan: Leabhar Mór Leacain agus Leabhar na ginealach faoi seach.


