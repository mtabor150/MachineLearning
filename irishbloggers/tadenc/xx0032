||32||
Is tráthúil, is dócha, an sceitheadh eolais is nuaí ó Wikileaks óir baineann sé le Háítí agus cúrsaí daonlathais thall.

Cuireann an sceitheadh seo lenár dtuiscint ar ról na Náisiún Aontaithe, lucht brabúsaíochta Háítí agus tíortha amhail an Bhrasaíl agus SAM roimh agus i ndiaidh an coup chun ruaig a chur ar an rialtas dlisteanach sóisialach, Muintir Lavalas.
(Thug mé achoimre an-ghearr ar stair Háítí agus gluaiseacht Lavalas anseo coicís ó shin.)

Seo a leanas m'achoimre ar an alt sin ón Gardaíon:
I 2005 tháinig na NA faoi bhrú ó Washington, gaimbíní na siopa allais, lucht gnó agus oifigigh an coup chun smacht foréigneach a chur ar na bailte bothán i Cité Soleil. An áit a raibh reibiliúnaigh Lavalas lonnaithe. In ainneoin gur mhian le gluaiseacht Lavalas comhréiteach a fháil agus idirbheartaíocht a dhéanamh rinneadh an cinneadh ag tús 2006 Cité Soleil a ghabháil le foréigean.
Ach, dhiúltaigh Ginearál na NA darbh ainm Bacellar amhlaidh a dhéanamh. An lá ina dhiaidh sin fuarthas marbh é le piléar ina chloigeann ar bhalcóin a sheomra san óstálann ina raibh sé ag fanacht.
Tá an cuma air gur feallmharú a bhí ann i ngeall ar sheasamh Bacellar in aghaidh mianta na bhFaisistithe.

Le haghaidh níos mó eolais ar Háítí agus an cosc curtha ar an uachtarán Aristide, gluaiseacht Lavalas agus a ndeamhnú ina dhiaidh sin tá an leabhar seo ar fáil.


