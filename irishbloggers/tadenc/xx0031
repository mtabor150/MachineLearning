||31||
Rith rud éigin liom nuair a léigh mé an t-alt seo faoin bhrúghrúpa Justice for Investors. Is é sin ceartas do speiciléirí réadmhaoine. Nó amhantraithe más mian leat, nó cearrbhaigh d'eacnamaíocht bhoilgeoige.

Tá an t-alt scríofa sa chaoi gur chóir go mbeadh bá againn do na daoine seo a cheannaigh tithe agus árasáin le díol ar ais chuig, nó le cur ar cíos do, lánúineacha agus teaghlaigh óga ag praghsanna nó cíosanna níos airde ná mar is fiú iad.
Cheannaigh na daoine seo réadmhaoin tríd an saghas faoisimh chánach, Roinn 23, nach bhfuil ar fáil ach d'amhantraithe ar leith, iad siúd lena ndóthain airgid agus maoine cheana.
Cheannaigh siad na "hinfheistíochtaí" seo ar an tuiscint sheadánach go mbeadh praghsanna ag ardú i ngeall ar an ghá go mbeadh bailte ag teastáil ag teaghlaigh óga srl amach anseo. Mar gheall ar an tuiscint chaipitlíoch seo -chun úsáid a bhaint as saothar dhaoine eile chun brabús a dhéanamh- bhí an cás truamhéalach gránna againn in Éirinn ina raibh níos mó ná 52% de chuile infheistíocht déanta sa tír déanta i réadmhaoin le cúpla bliain anuas. Bhí tuairim is 35% de na daoine a bhí ag ceannach tithe in Éirinn le cúpla bliain anuas ina n-"infheisteoirí". 
Thug lucht stocaireachta na boilgeoige na "ballsy people" orthu, agus ar feadh i bhfad thugadar "fiontraithe" orthu chomh maith, gan puinn náire! Ní aithneodh duine acu cad is fiontraíocht ann dá dtabharfadh sé bos na láimhe san aghaidh dóibh.

Ní féidir sampla níos fearr a aimsiú de mhuc-chaipitlí ná an duine seo: "According to a Munster-based landlord (who did not wish to be identified) with more than 20 properties and no other source of income..."! Do-focain-creidte!
Agus tá sé de dhánacht ag na gaimbíní seo éileamh a dhéanamh go leanfadh pobal na tíre ar aghaidh ag tabhairt fóirdheontas dóibh agus a gcuid infheistíochtaí! 

Ar aon nós, leis an racht sin as mo chóras.
Ag léamh an t-alt dom chuimhnigh mé ar an sprioc a bhí ag Lizzie Magie nuair a chruthaigh siad an cluiche boird "The Landlord's Game", an cluiche a chruthaigh an cluiche boird cáiliúil Monoply.
Cruthaigh Magie a cluiche, i ndáiríre, mar critic ar chaipitleachas .i. an t-olc a thagann le carnadh caipitil agus dúshaothrú tionóntaí ar son brabúis. Agus le taispeáint do na himreoirí cad a tharlaíonn do chaipitlithe (imreoirí) eile de réir mar a threisíonn an carnadh caipitil le linn an chluiche.
Cailleadh cibé dea-rún a bhí aici an t-olc agus na contúirtí a thagann le cearrbhachas réadmhaoine a chur os comhair súile an phobail.
Agus fuair muid ina áit an cluiche Monoply. 
Cluiche páistí ina bhfuil bruíonachas, indibhidiúlachas, saint agus carnadh caipitil mar bhunchloch an chluiche agus mar tréithe le moladh.

---------------

Aguisín NAMA:
Iontas na n-iontas. Tháinig an tuar fán tairngreacht. 

Sin mar a tharlaíonn nuair a chuirtear cosc ar trédhearcacht agus nuair a chruthaítear feithicil le hairgead an phobail chun "urlár a chur faoin margadh réadmhaoine". 

Cé mhéad cealg atá fágtha sa bhfoiche seo a thugtar Fianna Fáil. 
Senator Mark Daly claimed yesterday that there were “numerous anecdotes” of individuals who are “illegally putting bids in on their own debt through third parties and offshore companies” and buying back their debt from Nama at hugely reduced rates.


