||114||
Ar an Aoine seo caite bhí agóid ag tuairim is 8,000 Íoslannach lasmuigh den Dáil s'acusan le fáilte Uí Chonghaile a cur roimh na polaiteoirí ag teacht ar ais i ndiaidh a laethanta saoire. (Sin 8,000 as daonra de 318,000!) Bhí ar na polaiteoirí éalú tríd an gcúl doras ag fágáil na Parlaiminte.    
Caitheamh droch-uibheacha, cáis bhréan, trátaí níos bréine, péint agus eochracha carr orthu. Lasadh tinte cnámh. Lámhachadh tinte ealaíne orthu. 






Chur agóidí na nÍoslannach ruaig ar a rialtas den eite dheis anuraidh. 
Vótáladh isteach rialtas den eite chlé i ndiaidh sin, ar an ndóchas go ndéanfadh sé difríocht éigin. Tá an tÍoslannach ag foghlaim nach bhfuil fonn ar dhaonsóisialaithe amhail páirtí Jóhanna Sigurðardóttir  daonlathas buirgéiseach a thréigean ach an oiread, ná bac le caipitleachas féin a chur ar ceal. 
Leasanna beaga suaracha a dhéanamh ar an chóras, anseo is ansiúd, ach sa deireadh fágtar an neamhionannas mar atá sé agus tíorántacht na gcaipitlí ar an mhóramh sochair sábháilte. Tiocfaidh siad i bhfóirithint ar an mhionlach saibhir i gcónaí. 

Beidh sé ar na hÍoslannaigh vótáil níos faide clé an chéad uair eile más mian leo athrú fiúntach radacach a fheiceáil! 
 
Feictear dom go bhfuil sé ag foghlaim ag tapaidh nach bhfuil aon athrú i ndán dóibh mura n-athraítear an córas. 
"Cur Caipitleachas chun báis" nó "Maraigh Caipitleachas" a léann an comhartha thíos
Tá níos mó le léamh agus le feiceáil ar an mblag iontach seo . (Ceann don Googlereader) 

An mbeadh Poblacht na nOibrithe níos éasca a bhunú i dtír le daonáireamh beag agus lucht oibre eolasach?
Déarfainn go mbeadh. 

Tá fonn láidir orm Íoslainnis a fhoghlaim anois!


