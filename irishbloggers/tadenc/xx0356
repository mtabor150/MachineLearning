||356||
Táim go pearsanta go mór i bhfách le tuirbíní gaoithe mar uirlis chun fuinneamh úsáideach leictreach a sholáthar as fuinneamh nádúrtha na gaoithe. Ach tá an fhadhb ann i gcónaí faoi lonnú na dtuirbíní céanna i gceantair a bhfuil daoine ina gcónaí iontu. An bhfuil sé cóir agus ceart amharc-thruailliú a cheadú le aer-thruailliú a laghdú?
Seo an radharc i Leacain Contae Shligigh, mo cheantar dúchais.
(Cliceáil le haghaidh pictiúir atá níos mó)




Go díreach faoi bhun an chéad tuirbín thuas rugadh is a tógadh Dubhaltach Óg Mac Fhirbhisigh, agus is san áit seo a chaith sé laethanta deiridh a shaol. Go díreach faoi bhun an thuirbín seo bhí scoil éigse Clann Mhic Fhirbhisigh lonnaithe, an áit ar scríobh Giolla Íosa Mór Leabhar Mór Leacain (le cúnamh óna mhac léinn Murchadh Riabhach Ó Cuinnlis)

Smaoiním fúthu agus cad a cheapfaidís dá bhfeicfidís agus dá gcloisfidís a leithéid de chrainn os cionn a scoil éigse/caisleán. Is dóichí go gceapfaidís mar a cheapann na Gaeil a rugadh is a tógadh san áit céanna sa lá atá inniu ann. Sé sin, is fuath leo na trí tuirbín atá lonnaithe i Leacain. Cruthaíonn an fuath seo fearg iontu faoi chuile ní a bhaineann le ceisteanna comhshaoil agus timpeallachta agus is mór an trua é sin.
Ar chóir tuirbíní gaoithe go léir a lonnú amuigh san fharraige ar siúl ó dhaoine agus na fadhbanna a chruthaíonn siad.

Seo thíos an léacht a chuireadh in aice le fothracha an chaisleáin in ómós do Dhubhaltach agus b'fhéidir ceann de na clainne is tábhachtaí in oidhreacht na tíre seo!




