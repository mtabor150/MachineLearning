||294||
Tá sraith cláracha fíor-spéisiúil á chraoladh ar Discovery faoi láthair.
"Cérbh É Íosa?" an t-ainm atá air. Déanann sé iniúchadh ar chúinsí sa Tír Bheannaithe le linn ré Mhac Dé. 
Cúinsí polaitíochta agus eacnamaíochta atá i gceist sa tsraith seo agus ní teagasc an Fear féin go díreach, fiú má tá A teagasc le fáil iontu. 

Ba réabhlóidí sóisialach É a rugadh beo bocht taobh amuigh de phósadh (peaca mór do-ghlactha i súile na nGiúdach ag an am). Duine a mhaígh go raibh saol eile i ndán dúinn sna flaithis, go háirithe dóibh siúd a bhí thíos sa saol seo. 
Teachtaireacht a thaitin go mór leis na bochtáin a lean É agus a choinnigh an teachtaireacht sin beo ina dhiaidh.
Bhí Sé, i measc daoine eile ag an am, ag seasamh suas in aghaidh na héagóra geilleagrach agus sóisialta a bhfaca siad. 
Lean Íosa teachtaireacht Eoin Baiste a mhaígh nach raibh gá le teampaill chun Dia a adhradh. 
Bhí gluaisteacht láidir ag an am ar siúl ón eaglais a bhí ag éirí níos saibhre, níos cumhachtaí agus níos scoite amach ón chos mhuintir. 
Chaill Eoin Baiste a chloigeann mar gheall ar a sheanmóireacht taobh amuigh den eaglais bunaithe. Seanmóireacht a chleacht Íosa agus a chur Sé leis i ndiaidh d'Eoin Íosa a aithint mar Mhac Dé. 

Feictear domsa go bhfuil an eagraíocht atá ann inniu a éilíonn gurbh eaglais Íosa atá ann, feictear dom nach mbeadh spéis, nó meas, dá laghad ag Íosa mac Dé inti ach an oiread. 

Cumhacht agus maoin agus conas iad a chosaint is ea an chloch is mó ar phaidrín na heaglaise sin. 
Dá mbeadh Íosa Féin ann inniu déarfainn go mbunódh sé eaglais nua ós rud é nach bhfuil mórán difríochta idir an Eaglais Chaitliceach sa lá atá inniu ann agus eaglais na nGiúdach mar a bhí le linn A ré.

Who was Jesus? ar Oíche Domhnaigh, ar Discovery.


