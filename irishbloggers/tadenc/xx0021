||21||
Tá na Stáit Aontaithe, Iosrael agus maithe móra na hEorpa (An Ghearmáin, An Bhreatain etc.) ag moladh agus ag tacú leis an ghinearál airm, céasadóir, éigneoir, dúnmharfóir, polaiteoir nua-liobrálach agus giolla faisnéise Mhubrack, Omar Suleiman, mar chomharba don deachtóir. Ina n-iarracht lofa frithdhaonlathach is déanaí chun cur isteach don réabhlóid.
Shéan an fear céanna, agus an réimeas míleata, cuireadh a thabhairt d'urlabhraithe na réabhlóide le linn na "gcainteanna" siúd le déanaí. Ní nach ionadh!

Sceith Wikileaks eolas inné a thaispeánann go raibh, agus go bhfuil, ceannaire na maistíní, an "Mubarack óg" seo, ina chéad rogha d'Iosrael mar dheachtóir nua le teacht i gcomharbacht ar an sean-deachtóir caipitlíoch. 

Chomh maith leis sin taispeánann an teachtaireacht chéanna go raibh a fhios ag Iosrael go raibh Hamas ag coinneáil an t-sosa chomhraic i 2008 agus go raibh an "cogadh" (Operation Cast Lead) in aghaidh mhuintir Gaza gan spreagadh ar bith.
Slad a d'fhág tuairim is 1500 duine neamhurchóideach marbh taobh istigh de scór lá!
Bhí orduithe ag na dúnmharfóirí Iosraelacha "na foirgnimh, an chomharsanacht agus an ceantar a ghlanadh (cleanse)"


