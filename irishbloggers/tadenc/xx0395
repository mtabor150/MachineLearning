||395||
Ón áit seo is féidir liom Sléibhte Átha Cliath clúdaithe i gceo a fheiceáil, os a gcomhair tá craenacha tógála an tíogair mhairbh ag seasamh go ciúin uaigneach thar fhoirgnimh is árasáin leath-chríochnaithe an bhorrtha, amhail boscaí oscailte folamh, brionglóidí santach scriosta a bhforbróra.

Faoi scáth na bhfoirgneamh agus na gcraenacha uaigneacha céanna tá garáiste cairr, an áit a bhfuil mo charrsa thuas ar bhloic, amhail brionglóidí scriosta a úinéara faoi sheachtain sultmhar ag siúl i measc sléibhte maorga Chill Mhantáin.


