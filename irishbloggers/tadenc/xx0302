||302||
Cothrom na Féinne ón dlí agus cad a dhéanfadh duine chun é a fháil is ea an téama ó chlár iontach nua ar TG4 darbh ainm Rapairí. Clár a dhéanfaidh iniúchadh ar tóraíochas agus rapairíochas in Éirinn.

Tá cúpla mhír iontach le Micheál Ó Seidhin, as an Ceathrú Thaidhg, agus de Chúigear Ros Dumhach, a cuireadh chun príosúin toisc gur sheas sé agus na fir eile in aghaidh na héagóra a bhí á himirt orthu, agus a muintir, le píopa gáis contúirteach.

Míníonn sé scéal spéisiúil ar an gclár:
(I gcruinniú le Cúigear Ros Dumhach, Shell, Éamon Ó Cuív (FF), agus Eamonn Ryan (CG) 
"Thosaigh Ó Cuív agus Ó Riain ar an seanmóir fhada: 'ó, an dlí, caithfidh muid an dlí a chur i bhfeidhm, caithfidh muid an dlí a chur i bhfeidhm'. Agus dúirt mé le Ó Riain: 'Tá an dlí athraithe agaibh ar a laghad 6 uaire le freastal ar an dtogra seo amháin le haimhleas pobal s'againne é a déanamh. Agus an bhfuil tusa a rá go bhfuil dualgas orainne glacadh le dlí a athraíonn do leithéidí ó lá go céile ar mhaithe le haimhleas phobal s'againne é a dhéanamh? Cén sórt amadáin a shíleanns tú muide a bheith? Nó cén sórt amadáin tú fhéin? Deireann sé 'Ní shin dlí, ní shin dlí, sin ag déanamh fabhair do do chairde'" 
Na Glasaigh agus Shell ina gcairde! I dtuairim Ryan ar aon chaoi. 
Nach ait an mac an saol. 

Déanann an clár comparáid idir meon na nGael san am a d'imigh tharainn agus Gaeil ár linne féin, agus sa chás sin tá an comparáid idir Mhicheál Ó Seidhin agus Dubhaltach Mac Coisteala a bhí gníomhach mar rapaire timpeall 1660 agus 1670 i gCúige Chonnacht agus Uladh.
Ar ndóigh níl mórán de chomparáid le déanamh go praiticiúil ós rud é gur bhain an Dubhaltach úsáid as foréigean agus ní dheachaigh an Seidhineach agus a chomharsana síos an bóthar sin ariamh. 

Molaim go mór é. 
Téigh chuig TG4.tv agus déarfainn go mbeidh sé faoi "Faisnéis" (12/11/09) sa chartlann am éigin go luath.


