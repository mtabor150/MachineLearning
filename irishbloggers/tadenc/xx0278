||278||
Bíonn fadhb agamsa ag múscailt ar maidin, go háirithe le linn na maidineacha fuara fliucha fearthainne seo.
Agus nuair a dhúisím bím measartha cantalach agus spadánta.
Mar sin ó am go chéile bainim úsáid as fuaimeanna éagsúla, nó ceol difriúil ar an ipod/ardán chun cabhrú liom dúisigh ar maidin.
Ní thaitníonn sé le mo chailín ariamh faraor, óir, bainim úsáid as ceol miotail de ghnáth. "Cas as é" "Cas as é" a scairteann sí.
Ach cuireann an saghas ceoil sin beocht ionam agus braithim réidh le dul amach agus aghaidh a thabhairt ar an lá. Baineann freagairt mo chailín gáirí asam, leis, bail ó Dhia uirthi. Rud a chabhraíonn go mór liom.

Agus ansin fuair mé an tseoid seo, ar You Tube, agus mé ar thóir fuaim choiligh...
Ó sea, tá sé agamsa, fadhb réitithe ag Coileach Mhiotal an Bháis....







