||122||
Cúpla rud a léigh mé, nó a chuala mé, le cúpla lá anuas ó lucht caipitil a chuir idir iontas is alltacht orm. 
Tagann na rudaí seo le rabhadh sláinte. Bhraith mé féin mo bhrú fola ag ardú i ndiaidh a léamh. 
Ach sílim gur fiú aithne a chur ar an namhaid agus a mheon i do leith.
 
Ag labhairt di ar cheist faoi airgead poiblí d'ospidéil poiblí san Iarthar, agus ise ag oscailt leathnú nua €100m ar Blackrock Clinic (clinic príobháideach!) i mBaile Átha Cliath, dúirt Mary Harney "níl airgead sa bhreis againn le cur isteach in iarthar na hÉireann" ag cur leis sin ag rá go raibh ar "chách a bheith ag maireachtáil laistigh dá mbuiséid" 

Is dóigh go raibh a fimíneach caillte ar an Thatcherach.  

Dúirt Peter Sutherland cathaoirleach Goldman Sachs (!) inné go mbeadh sé ar an rialtas "níos mó ná €3 billiún a ghearradh ón bhuiséad" i mbliana. 
Thug cathaoirleach BP, Sutherland, rabhadh "nach raibh aon rogha eile ann" ach teacht i bhfóirithint ar Anglo agus a shealbhóirí bannaí. 

Cén fáth go bhfuil éinne ón dream coirpeach Goldman Sachs agus BP ag cuir comhairle ar fáil dúinne agus ag léachtóireacht do phobal na hÉireann faoi chúrsaí eacnamaíochta? 

Mhaígh Brian Lenihan inné go raibh "feabhsú iontach i ngeilleagar na tíre"! In ainneoin na bhfíricí. 
Dúirt sé go raibh "Easpórtáil ag fás. Tá leabhair ordaithe nua ag méadú agus muinín ghnó ag feabhsú go mór mór. Tá teacht isteach cánach ag socrú síos, tá caiteachas poiblí faoi smacht"  
D'iarr sé ansin ar na meáin gan a bheith diúltach faoi staid an gheilleagair toisc go raibh na margaí idirnáisiúnta ag breathnú orainn! .i. d'iarr sé ar na meáin gan a bheith ag déanamh tuairisce ar na fíricí eacnamaíochta agus teip pholasaithe Fhianna Fáil/na nGlasach.   

Cúpla uair a chloig roimhe sin bhí sé ag maíomh go raibh an euro faoi "ionsaí comhbheartaithe" toisc go raibh costas iasachta na tíre seo ag méadú.

Níor labhair an fear ciall ariamh agus bhí mearbhall agus aineolas air go minic, ach is léir anois go bhfuil sé imithe as a mheabhair ar fad.  

Tá an iomarca díobh ann ón taobh eile den Atlantach chun ceann amháin a phiocadh amach, ach seo ceann acu ar aon nós. 

Bhí sé i gceist agam roinnt Gimpeáil a dhéanamh ar na híomhánna thuas, le srón muca a chur orthu agus cuma na muc ó Animal Farm a chur in iúl, ach is léir go bhfuil an próiseas sin tosaithe cheana agus níl aon ghá leis an athrú saorga.


