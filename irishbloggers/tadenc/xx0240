||240||
"secular celebration of Ireland's culture" atá i Lá 'le Pádraig anois dar leo siúd ar wiki.
Bhíodh sé ina cheiliúradh crábhaidh tráth ar ndóigh, ach anois is "ceiliúradh cultúrtha" é, de réir dealraimh.
Más ionann cultúr agus drabhlás is cinnte gur ceiliúradh cultúrtha é!

Ach fós, go bunúsach, is éard atá ann ná comóradh ar an fhear a bhronn Críostaíocht orainn .i. Paidí mac Calprinn, agus an eaglais a bhunaigh sé in Éirinn. Tá an eaglais chéanna chomh marbh le hart i measc na ndaoine sa lá atá inniu ann, agus ní fheicim féin aon bhiseach ar an dearcadh sin i ndán di amach anseo.
Níl baint ar bith ag an eagras seo le saolta na gnáthdhaoine a thuilleadh. Buíochas dá ngníomhartha agus neamhghníomhartha lofa féin.

Mar sin níl bunús ar bith a thuilleadh le Lá 'le Pádraig seachas mar leithscéal a bheith ar meisce le linn an lae, i lár cibé baile gan dóchas ina gcónaítear ann. Agus mar leithscéal "Ireland Inc" na gciorruithe pá is coinníollacha a fhógairt i measc na nua-liobrálaithe thar lear.

-----------------------
Íomhá thuas de pharáid ar lá 'le Pádraig i 1905, ón suíomh iontach seo. "Evictions", "Irish Life" nó "Irish Studies" is ea na focail cuardaigh is fearr le haghaidh léargas ar saol na nGael ó 1860 ar aghaidh


