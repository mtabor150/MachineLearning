||279||


Maítear gur spreag an titim phianmhar mhórthaibhseach seo an tAire O'Keefe chun na scoileanna a dhúnadh roimh Dhéardaoin i scaoll-chinneadh amaideach amháin.
Táthar ann a deireann go bhfaca an tAire iompair é ar a leathanach Facebook,  nuair a bhí sé ar saoire gréine, rud a spreag eisean le theacht abhaile agus ceannas a fháil ar an "REO MÓR atá RÓMHÓR"
Nuair a chuala an coiste atá i gceannas ar réiteach na faidhbe .i. fadhb na haimsire! Nuair a chuala siad faoin bhfear bocht cuireadh stad láithreach leis an gcineál damhsa baistí a bhí ar siúl acu chun aimsir fhliuch bhog a chinntiú do thimpeallacht mhuirí s'againne, agus rinneadh an cinneadh an t-arm féin a sheoladh isteach le sluaistí agus gaineamh chun praiseach ceart a dhéanamh de na cosáin! Tá cuma na trá ar shráid Uí Chonaill mar shampla, nó b'fhéidir go bhfuil sé cosúil le carn slaige, mar is dual di!
Bhí an cinneadh thuas ró-dhéanach don bhfear bocht i mBaile Átha Cliath ar aon nós, monuar.






Thosaigh roinnt nuachtán Éireannacha leis na ceannlínte go raibh oighearaois nua i ndán dúinn! Ag leanúint an treo d'oll-histéire atá coitianta i measc Éireannach.

Tá muintir na príomhchathrach gránna seo ar buile nuair nach bhfuil a dhóthain salainn ar na bóithre agus táid ar buile, leis, nuair atá salann á chur ar na bóithre.

Tá an BBC ag rá go mbeidh níos mó sneachta ann amárach, tá Met Éireann ag rá go mbeidh báisteach. Cíbe aimsir a thiocfaidh is cinnte go leanfaidh oll-histéire na nÉireannach faoi na rudaí mícheart.


