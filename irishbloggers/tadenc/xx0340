||340||

Níl aon ní chomh taitneamhach agus leithinis Chorca Dhuibhne ar feadh cúpla lá le linn Samhradh Beag an Fhómhair.

D'fhágas Gleann na nGealt thoir agus a bhfuil d'aois seo ár dTiarna i mo dhiaidh an tseachtain seo caite.

Is aisteach cé chomh tábhachtach is atá an gleanntán beag sin (thíos) ar imeall na hEorpa do chultúr na tíre seo, na hEorpa féin agus an domhain go léir. 

Dún Chaoin faoi sholas an tráthnóna go deimhin.
 
(Dún Chaoin agus Ceathrú an Fheirtéirigh le feiceáil thíos) 


Sliabh an Iolair atá ar an sliabh a dhreapamar le linn ár dturas. Bhí sé déanta agam cúpla uair roimhe, ach ón taobh thoir. Ach tá cosán deas réidh feirmeoireachta ag tosnú ag Mám Clasach (an thaobh thiar) idir Dhún Chaoin agus Fionn Trá. Casann sé go deas réidh suas gan mórán stró. Siúlóid bhreá 2 uaire gan an áit plódaithe le daoine amhail Cnoc Bréanainn ar lá géine. Radhairc den chéad scoth ar fáil de Chorca Dhuibhne, Uíbh Ráthach, Sceilig Mhíchíl agus na Blascaodaí. 



Is cuimhin liom an chéad uair a chonaic mé ogham, nuair a bhíos i mo mhac léinn i gCorcaigh na Mumhan .i. Coláiste Ollscoile Chorcaí. Bhí na clocha ogham á stóráil i sórt dorchla dorcha den seanfhoirgneamh. B'fhéidir go raibh scór acu ann, iad i bhfolach ó shúile fiosracha an ghnáthphobail. 
Is deas le feiceáil go bhfuil an ceann seo thíos fós ina sheasamh san áit ar cuireadh ann é .i. Cill Maoilchéadair. 


: A NM MAILE -I NBIR MACI BROCANN - Ainm Maol Inbhir mac Brocáin atá air de réir dealraimh.

Clog gréine Chill Maoilchéadair




