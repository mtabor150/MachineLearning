||128||
Táim ag súil go mór leis an gclár seo amárach; 1916 - Seachtar na Cásca.
Maíonn an blurba ar shuíomh TG4 go "léiríonn an tsraith an éagsúlacht a bhain lena bpearsantachtaí agus riarann an t-aistear a thug le chéile iad mar cheannairí ar an  imeacht chinniúnach seo i stair na hÉireann."

Sílim go bhfuil roghnú aisteoirí maith déanta ag na scannánóirí/léiritheoirí don seachtar. Tá tuilleadh grianghraf des na carachtair le feiceáil ar Fésbúk, anseo.
Tá cruth iontach orthu, agus na radhairc araon. Tá an "gunner eye" ag an bPiarsach fiú! 






Ach lasmuigh den stíl galánta, agus nuair a chonaic mé an fógra ar dtús, rith sé liom go mbeadh díomá orm leis an gclár toisc gur annamh a léirítear i gceart an saghas sóisialachais, Gaelachais agus an poblachtachas a spreag an seachtar siúd le dul i mbun gnímh.
Agus tá tábhacht nach beag ann inniu an fhís shóisialach sin a fháil ar ais chun machnamh agus spreagadh a thabhairt d'aicme oibre na tíre. 
Tá sé níos tábhachtaí fós toisc gurb é seo an chéad sraith theilifíse faoin Éirí Amach a léireodh le beagnach caoga bliain, mar a mhínítear ar an mblurba.

Níl ach nóiméad ó shin, chonaic mé cé go díreach atá ag scríobh don tsraith .i. Aindrias Ó Cathasaigh! :) 
Cuirfidh mé mar seo é, bheinn billiúin uair níos muiníní agus sásta as cumas Uí Chathasaigh sóisialachas Uí Chonghaile a chur in iúl dúinn ná mar a dhéanfaidh Joe Duffy ar RTÉ!


