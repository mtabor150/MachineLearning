||342||
Tá an cuma air, mar sin, má íocann an rialtas dhá thrian den aghaidhluach le haghaidh sócmhainní NAMA, tá gach cosúlacht ann go gcuirfí caillteanais uafásach mór ar an gcáiníocóir, den méid €3O Billiún, nó cúigiú cuid d'ioncam náisiúnta
In aon tír eile ar domhan bheadh na mic léinn i mbun círéibeacha. Bheadh gilitín lonnaithe ar Shráid Chill Dara agus na coirpigh á dtarraingt as an Dáil chun solaoid a dhéanamh díobh. 

Beidh agóid in aghaidh NAMA ar siúl amárach, á reáchtáil ag Páirtí an Lucht Oibre, agus ceann eile Dé Sathairn. Faraor dom beidh mé thíos i gCorca Dhuibhne don chuid eile den tseachtain. (An chéad uair go ndearna mé gearán faoi thuras ó dheas).

Tá iompar ceanndána an rialtais ar an gceist seo dochreidte, tá iompar na nGlasach níos measa fós. 
Agus mar dhuine a vótáil ar a son san olltoghchán braithim go raibh amadán ceart déanta agam. 

Iorras. Teamhair. NAMA. 
Filleann an feall ar an bhfeallaire.


