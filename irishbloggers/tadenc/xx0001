||1||
Tá dán de chuid Brecht ag dul thart, i gciorcal áirithe, mar fhreagra den mhór is fiú atá á dhéanamh ar son anam Stíobh Diobs agus "an méid a chruthaigh sé" le linn a shaoil. 

Sílim gur fiú Gaeilge a chur air:

Ceisteanna Oibrí le léamh

Cé a thóg An Téibh na seacht ngeata?
Sna leabhair a gheofar ainmneacha na ríthe.
Ar iompair na ríthe cairn carraigeacha?
Agus An Bhablóin, leagtha go minic.
Cé a thóg in athuair é? Cén tithe óir-ghléineacha Líoma
inar chónaigh a tógálaithe?
Cén áit, an tráthnóna a chríochnaigh Balla Mór na Síne, a ndeachaigh na saoir?
An Róimh Mhór 
Lán áirsí mórchúiseacha. Cé a thóg iad? 
Thar cén cinn a bhí na Caesair buach?
Nach raibh ach páláis ag An Bhiosáint, molta go hard in amhrán, dá áitritheoirí?
Fiú in Atlantas finscéalach
An oíche ar shlóg an fharraige í
Ghuigh lucht báite dá sclábhaithe. 

Chloígh Alastar óg An Ind 
An raibh sé ar a aonar?
Fuair Caesar an lámh in uachtar ar na Gallaigh. 
Nach raibh cócaire leis fiú?

Ghoil Philip na Spáinne nuair a chuaigh a chabhlach
go tóin poill. An eisean an t-aon duine a ghoil?
Bhuaigh Feardorcha a Dó Cogadh na Seacht mBliana. Cé
eile a bhuaigh é?

Gach leathanach bua.
Cé a rinne cócaireacht d'fhleá na mbuaiteoirí? 
Gach deich mbliana fear mór? 
Cé a íoc an bille?

An méid sin tuairiscí. 
An méid sin ceisteanna.


