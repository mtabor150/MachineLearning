||216||

"A phrólatáirigh na dtíortha go léir, cuirigí le chéile!"

A oibrithe na hÉireann go léir, cuirigí le chéile!

Tá glór den eite chlé ag ardú. Tá caipitleachas á cheistiú! Sna meáin...!
An rud is annamh is iontach. Ach is fearr go mall ná go brách.

Vincent Browne ar Newstalk inné.
An agallamh is fearr agus is paiseanta a chuala mé ar an raidió ariamh.

Blaisín thíos:"Ar dtús caithfidh cur ina luí ar dhaoine faoi scála na géarchéime, agus faoi cad atá ag tarlú. Tá athrú ollmhór de shaibhreas ón sochaí i gcoitinne chuig élite. Sin atá ag tarlú. Agus níor tharlaigh aon ní dá leithéid roimhe.... Caithfear cur ina luí ar dhaoine gur féidir linn rud éigin a dhéanamh faoi seo, ansin, agus ansin amháin, ghníomhódh daoine trí agóidí le hathrú a chinntiú. Ní hamháin athrú i rialtas ach athrú i bpolaitíocht go ginearálta. Is féidir linn sochaí mhaith a thógáil anseo, ach ní leis na polasaithe a bhí á n-úsáid le 20/30 bliain anuas" Alt iontach Browne inné san IT

Alt iontach O'Toole an lá roimhe.

Ní mór d'O'Toole magairlí a fhás agus tosnú ag ceistiú caipitleachas an tsaormhargaidh!
Níl sé maith a dhóthain a tuilleadh a bheith ag súil le hathruithe a chuirfeadh aghaidh daonna ar chaipitleachas. 

---------------------------

Feicim ar an NYT go gcuireann Pól Krugman an cheist:
"But is it possible to make drastic cuts in greenhouse-gas emissions without destroying our economy?" Is éard atá i gceist aige le "scrios ar ár ngeilleagar" ná caipitleachas.

Dá gcuirfeadh sé an cheist; An bhféadfadh ciorruithe móra in astaíochtaí gás ceaptha teasa a dhéanamh gan scrios a dhéanamh de chaipitleachas?
Bhuel níl ann ach freagra amháin i ndáiríre.
Ní fhéadfadh.
Ní féidir i ngeall ar nádúr an chórais féin.

Agus seo an eilifint sa seomra!
Ach leanann daoine ar aghaidh ag iarraidh freagra draíochta a aimsiú laistigh den chóras atá i bhfeidhm faoi láthair.

Tá sé deacair a dhóthain cur ina luí ar dhaoine go bhfuil téamh domhanda féin ag tarlú, in ainneoin na bhfíricí! Ná bac le cur ina luí orthu go mba chóir dóibh an droim láimhe a thabhairt dá gcóras eacnamaíochta!

Tá muid focáilte i gceart i ndáiríre.


