||250||
If you remove the English army to-morrow and hoist the green flag  over Dublin Castle, unless you set about the organisation of the  Socialist Republic your efforts would be in vain.
England would still rule you. She would rule you through her capitalists, through her landlords, through her financiers, through the whole array of commercial and individualist institutions she has planted in this country and watered with the tears of our mothers and the blood of our martyrs.

Séamas Ó Conghaile cct i 1897 san aiste ghearr Socialism and NationalismMá tá lón machnaimh sóisialach ag teastáil uait níl le déanamh agat ach féachaint a thabhairt ar an iris Éireannach shóisialach darbh ainm  Red Banner.
Faoina chartlann feicfear samplaí pdf d'ailt a foilsíodh san iris ó 1997 i leith, an chuid is mó acu i mBéarla, ach le pdf deas de scríbhneoireacht sóisialach Pheadar Uí Maicín (pdf) a fuair bás ag troid ar son na hÉireann le linn éirí amach 1916.

Tá ailt ann ó Ghaeil aitheanta eile amhail Tomás Mac Síomóin agus Aindrias Ó Cathasaigh (eagarthóir reatha na hirise). Beirt, mar a tharlaíonn sé, a bhí ina n-eagarthóirí ar an iris Comhar tráth.
Agus caithfidh mé  a rá go raibh imeacht Uí Chathasaigh ón iris Ghaeilge ina chailliúint mhór do shaol na Gaeilge. Go háirithe le linn cúlú eacnamaíochta atá cruthaithe ag caipitleachas lofa nua-liobrálach agus rialtais chaipitlíocha faoi chóras an Daonlathais Bhuirgéiseachta.

Tá tionchar a imeachta fós le feiceáil ar an iris, faraor.

Níl ach ailt Bhéarla le feiceáil sna samplaí ón bheirt thuasluaite i gcartlann an Red Banner. Déarfainn go bhfuil a gcuid alt Gaeilge le fáil sa leabhar seo . Leabhar atá ag déanamh a shlí chugam tríd an bpost faoi láthair.

Buíochas leis an mblag The Cedar Lounge Revolution tá an chéad eagrán den iris An Bhratach Dhearg le léamh againn, agus seoid atá ann. Mholfainn go mór é a léamh, alt Gaeilge Uí Chathasaigh ach go háirithe.


